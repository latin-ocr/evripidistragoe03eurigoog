296 HPAKAEIAAl 1

εί γὰρ παρήσω τόνδε συλᾶσθαι βίᾳ·
ξένου πρὸς ἀνδρὸς βωμόν, οὐκ ἐλευθέραν
οἰκεῖν δοκήσω γαῖαν, Ἀργείοις δ’ ὄκνῳ 245 .
ἱκέτας προδοῦναι· καὶ τάδ’ ἀγχόνης πέλας. ’
ἀλλ’ ὄφελες μὲν εὐτυχέστερος μολεῖν ·
ὅμως δὲ καὶ νῦν μὴ τρέσῃς ὅπως σε’ τις
σῦν παισὶ βωμοῦ τοῦδ’ ἀποσπάσει βίᾳ.
σῦ δ’ Ἀργος ἐλθὼν ταῦτά τ’ Εὐρυσθεῖ φράσον,
πρὸς τοῖσδέ τ’, εί τι τοισίδ’ ἐγκαλεῖ ξένοις, 251
δίκης κυρήσειν· τούσδε δ’ οῦκ ἄξεις ποτέ.
ΚΟ. οὐδ’ ἢν δίκαιον ᾖ τι καὶ νικῶ λόγως
ΔΗ. καὶπῶς δίκαιον τὸν ἱκέτην ἄγειν βίας
KO. οὔκουν ἐμοὶ τόδ’ αἰσχρόν, ἄλλα σοὶ βλάβος, 255 ⁴
AH. ἐμοί γ’, ἐάν σοι τούσδ’ ἐφέλκεσθαι μεθῶ.
ΚΟ. σύ δ’ ἐξόριζε, κᾷτ’ ἐκεῖθεν ἄξομεν.
ΛΗ. σκαιὸς πέφυκας τοῦ θεοῦ πλείω φρονῶν.
ΚΟ. δεῦρ’, ὥς ἔοικε, τοῖς κακοῖσι φευκτέον.

 

ΔΗ. ἅπασι κοινὸν ῥῦμα δαιμόνων ἕδρα. 260
ΚΟ. ταῦτ’ οῦ δοκήσει τοῖς Μυκηναίοις ἴσως.

ΔΗ. οὔκουν ἐγω τῶν ἐνθάδ’ εἰμὶ κῦριος;

ΚΟ. βλάπτων γ’ ἐκείνους μηδέν, ἤν τι σωφρονῇς.
ΔΗ. βλάπτεσθ’ ἐμοῦ γε μὴ μιαίνοντος θεούς.

KO. οὐ βούλομαί σε πόλεμον Ἀργείοις ἔχειν. 265
ΔΗ. κάγώ τοιοῦτος · τῶνδε δ’ οὐ μεθήσομαι.

ΚΟ. ἄξω γε μέντοι τοῦς ἐμοὺς ἐγώ λαβών.

ΛΗ. οὐκ ἆρ’ ἐς ’Ἄργος ῥᾳδίως ἄπει πάλιν.

ΚΟ. πειρώμενος δὴ τοῦτό γ’ αὐτίκ’ εἴσομαι.

ΔΗ. κλαίων ἄρ’ ἅψει τῶνδε κούκ ἐς ἆμβολάς. 270
ΚΟ. μὴ πρὸς θεῶν κήρυκα τολμήσῃς θενεῖν.

ΔΗ. εἰ μή γ’ ὁ κῆρυξ σωφρονεῖν μαθήσεται.

ΧΟ. ἄπελθε· καὶ σὺ τοῦδε μὴ θίγῃς, ἅναξ.

'KQ στείχω · μιᾶς γὰρ χειρὸς ἀσθενὴς μάχη.

