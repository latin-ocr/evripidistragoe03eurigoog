178

XU.

Α* Γ

ΕΚΛΒΗ

ἔκτεινας ἢ ζῶντ’ ἦλθες Ἀργείοις ἄγκους
ἀλλ’ ἡνίχ’ ἡμεῖς οὐκέτ’ ἐσμὲν ἐν φάει, ’
καπνῷ δ’ ε’σήμην’ ἄστυ πολεμίων ὕπο, 1215
ξένον κατέκτας σὴν μολόντ’ ἐφ’ ἑστίαν.

πρὸς τοῖσδε νῦν ἄκουσον ὥς φανῇς κακός.

χρῆν σ’, εἴπερ ἦσθα τοῖς Ἀχαιοῖσιν φίλος,

τὸν χρυσὸν ὃν φὴς οὐ σὸν ἀλλὰ τοῦδ’ ἔχειν,
δοῦναι φέροντα πενομένοις τε καὶ χρόνον 1220
πολὺν πατρῴας γῆς ἀπεξενωμένοις·

σύ δ’ οὐδὲ νῦν πω σῆς ἀπαλλάξαι χερὸς

τολμᾷς, ἔχων δὲ καρτερεῑς ἔτ’ ἐν δόμοις.

καὶ μὴν τρέφων μὲν ὥς σε παῖδ’ ἐχρῆν τρέφειν
σώσας τε τὸν ἐμόν, εἶχες ἂν καλὸν κλέος· 1225
ἐν τοῖς κακοῖς γὰρ ἁγαθοὶ σαφέστατοι

φίλοι· τὰ χρηστὰ δ’ αὕθ’ ἕκαστ’ ἔχει φίλους.

εἰ δ’ ἐσπάνιζες χρημάτων, ὃ δ’ ηὐτύχει,
θησαυρὸς ἀν σοι παῖς ὑπῆρχ’ οὑμὸς μέγας ·

νῦν δ’ οὔτ’ ἐκεῖνον ἄνδρ’ ἔχεις σαυτῷ φίλον, 1230
χρυσοῦ τ’ ὄνησις οἴχεται παῖδές τε σοι’,

αὐτός τε πράσσεις ὦδε. σοὶ δ’ ἐγώ λέγω,
Ἀγάμεμνον, εἰ τῷδ’ ἀρκέσεις, κακὸς φανεῖ·

οὔτ’ εὐσεβῆ γὰρ οὔτε πιστὸν οἷς ἐχρῆν,

οὐχ ὅσιον, οὐ δίκαιον εὖ δράσεις ξένον· 1235
αὐτὸν δὲ χαίρειν τοῖς κακοῖς σὲ φήσομεν
τοιοῦτον ὄντα· δεσπότας δ’ οὐ λοιδορῶ.

φεῦ φεῦ · βροτοῖσιν ὥς τὰ χρηστὰ πράγματα 4
χρηστῶν ἀφορμὰς ἐνδίδωσ’ ἀεὶ λόγων. ’
ἀχθεινὰ μέν μοι τάλλότρια κρίνειν κακά, 1240
Ημως δ’ ἀνάγκη· καὶ γὰρ αἰσχύνην φέρει,
πρᾶγμ’ ές χέρας λαβόντ’ ἀπώσασθαι τόδε.
ἐμοὶ δ’, ἵν’ εἰδῇς, οὔτ’ ἐμὴν δοκεῖς χάριν
οὔτ’ οὖν Ἀχαιῶν ἄνδρ’ ἀποκτεῖναι ξένον,

 

neo ’

