EAENH ’ 185

Ἰδαῖον είς κευθμῶν’ Ἀλέξανδρον πάρα,

’Ἡρα Κύπρις τε Διογενής τε παρθένος, 25
μορφῆς θέλουσαι διαπεράνασθαι κρίσιν.

τούμὸν δὲ κάλλος, εί καλὸν τὸ δυστυχές,

Κύπρις προτείνασ’ ῶς Ἀλέξανδρος γαμεῖ,

νικᾷ· λιπῶν δὲ βούσταθμ’ Ἰδαῖος Πάρις
Σπάρτην ἀφίκεθ’ ὥς ἐμὸν σχήσων λέχος. 30
’Ἡρα δὲ μεμφθεῖσ’ οὕνεκ’ ού νικᾷ θεάς,
ἐξηνέμωσε ταμ’ Ἀλεξάνδρῳ λέχη,

δίδωσι δ’ οὐκ ἔμ’ , ἀλλ’ ὁμοιῶσασ’ ἐμοὶ

εἴδωλον ἔμπνουν ούρανοῦ ξυνθεῖσ’ απο,
Πριάμου τυράννου παιδί · καὶ δοκεῖ μ’ ἔχειν 35
κενὴν δόκησιν, οὐκ ἔχων. τὰ δ’ αύ Διὸς
βουλεύματ’ ἄλλα τοῖσδε συμβαίνει κακοῖς ·
πόλεμον γὰρ εἰσήνεγκεν Ἑλλήνων χθονὶ

καὶ Φρυξὶ δυστήνοισιν , ὥς ὄχλου βροτῶν
πλήθους τε κουφίσειε μητέρα χθόνα 40
γνωτόν τε θείη τὸν κράτιστον Ἑλλάδος.

Φρυγῶν δ’ ἐς ἀλκὴν προυτέθην ἐγῶ μὲν οὔ,

τὸ δ’ ὄνομα τούμόν, ἆθλον Ἕλλησιν δορός.
λαβὼν δέ μ’ Ἑρμῆς ἐν πτυχαῖσιν αἰθέρος

νεφέλῃ καλύψας, ού γὰρ ἠμέλησέ μου 45
Ζεύς, τόνδ’ ἐς οἷκον Πρωτέως ίδρύσατο,

πάντων προκρίνας σωφρονέστατον βροτῶν,
ἀκέραιον ῶς σώσειε Μενέλεω λέχος.

κάγῶ μὲν ἐνθάδ’ εἴμ’, ὁ δ’ ἅθλιος πόσις
στράτευμ’ ἀθροίσας τὰς ἐμὰς ἀναρπαγὰς 50
θηρᾷ πορευθεὶς Ἰλίου πυργῶματα.

ψυχαὶ δὲ πολλαὶ δι’ ἔμ’ ἐπὶ Σκαμανδρίοις
ῥοαῖσιν ἔθανον · ἡ δὲ πάντα τλᾶσ’ ἐγώ
κατάρατός εἰμι καὶ δοκῶ προδοῦσ’ ἐμὰν

πόσιν συνάψαι πόλεμονἝλλησιν μέγαν, 55

