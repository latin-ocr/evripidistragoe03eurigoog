 

ΘΕΟΚ. οὐ τῶνδ’ ἐν ἀγέλαις ὀλβίαις σπανίζομεν. 1260
ME. καὶ στρωτὰ φέρεται λέκτρα σωματος κενά.
ΘΕΟΚ. ἔσται· τί δ’ ἄλλο προσφέρειν νομίζεται;
ΜΕ. χαλκήλαθ’ ὅπλα· καὶγὰρ ἦν φίλος δορί.
ΘΕΟΚ. ἀξια τάδ’ ἔσται Πελοπιδῶν ἃ δώσομεν.
ΜΕ. καὶ τᾶλλ’ ὅσα χθῶν καλὰ φέρει βλαστήματα. 1265
ΘΕΟΚ. πῶς οὖν; ές οἶδμα τίνι τρόπῳ καθίετε;
ΜΕ. ναῦν δεῖ παρεῖναι κάρετμῶν ἐπιστάτας.
ΘΕΟΚ. πόσον δ’ ἀπείργει μῆκος ἐκ γαίας δόρυ;
ΜΕ. ὥστ’ ἐξορᾶσθαι ῥόθια χερσόθεν μόλις.
ΘΕΟΚ. τί δὴ τόδ’ Ἑλλὰς νόμιμον ἐκ τίνος σέβεις 1270
ME. ῶς μὴ πάλιν γῇ λύματ’ ἐκβάλῃ κλύδων.
ΘΕΟΚ. Φοίνισσα κῶπη ταχύπορος γενήσεται.
ΜΕ. καλῶς ἀν εἴη Μενέλεῴ τε πρὸς χάριν.
ΘΕΟΚ. οὔκουν σύ χωρὶς τῆσδε δρῶν ἀρκεῖς τάδε;
ΜΕ. μητρὸς τόδ’ ἔργον ἦ γυναικὸς ἦ τέκνων. 1275 ³
ΘΕΟΚ. ταύτης ὁ μόχθος, ὥς λέγεις, θάπτειν πόσιν;
ΜΕ. έν εὐσεβεῖ γοῦν νόμιμα μὴ κλέπτειν νεκρῶν. Ι
ΘΕΟΚ. ἴτω · πρὸς ἡμῶν ἄλοχον εὐσεβῆ τρέφειν. 's
->έλθῶν δ’ ές οἴκους ἐξελοῦ κόσμον νεκρῷ · i
καί σ’ οὐ κεναῖσι χερσὶ γῆς ἀποστελῶ, 1280 ᾗ
δράσαντα τῇδε πρὸς χάριν · φήμας δέ μοι ·
ἐσθλὰς ἐνεγκῶν γ’ ἀντὶ τῆς ἀχλαινίας
ἐσθῆτα λήψει σῖτά θ’, ῶστε σ’ εἰς πάτραν
ἐλθεῖν, ἐπεὶ νῦν γ’ ἀθλίως ἔχονθ’ ὁρῶ.
σὺ δ’ ῶ τάλαινα, μὴ ’πὶ τοῖς ἀνηνύτοις 1285
τρύχου σύ σαυτήν · Μενέλεως δ’ ἔχει πότμον,
κούκ ἀν δύναιτο ζῆν ὁ κατθανὼν πόσις.
ME. σὸν ἔργον, ῶ νεᾶνι · τὸν παρόντα μὲν
στέργειν πόσιν χρή, τὸν δὲ μηκέτ’ ὅντ’ ἐᾶν ·
ἄριστα γάρ σοι ταῦτα πρὸς τὸ τυγχάνον. 1290
ἦν δ’ Ἑλλάδ’ ἔλθω καὶ τύχω σωτηρίας,

224 ΕΛΕΝΗ

