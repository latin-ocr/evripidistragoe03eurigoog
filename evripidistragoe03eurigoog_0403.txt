ΗΡΑΚΛΕΙΔΑΙ 293

δεῦρ’ ἦλθον ἢ κίνδυνον ἐξ ἀμηχάνων

ῥίπτοντες , εἴτ’ οὖν είτε μὴ γενήσεται·

οὐ γὰρ φρενήρη γ’ ὅντα σ’ ἐλπίζουσί που 150
μόνον τοσαύτης ἣν ἐπῆλθον Ἑλλάδος

τὰς τῶνδ’ άβούλους συμφοράς κατοικτιεῖν ·

φέρ’ ἀντίθες γάρ, τούσδε τ’ εἰς γαῖαν παρεὶς
ἡμᾶς τ’ ἐάσας ἐξάγειν, τί κερδανεῑς;

τὰ μὲν παρ’ ἡμῶν τοιάδ’ ἔστι σοι λαβεῖν, 155
’Ἄργους τοσήνδε χεῖρα τήν τ’ Εὐρυσθέως

ἰσχὺν ἅπασαν τῇδε προσθέσθαι πόλει.

ἦν δ’ είς γόους τε καὶ τὰ τῶνδ’ οἰκτίσματα
βλέψας πεπανθῇς, εἰς πάλην καθίσταται

δορὸς τὸ πρᾶγμα· μὴ γὰρ ὥς μεθήσομεν 160
δόξῃς ἀγῶνα τόνδ’ ἄτερ χαλυβδικοῦ.

τί δῆτα φήσεις, ποῖα πεδί’ ἀφαιρεθείς,

τί ρυσιασθεὶς πόλεμον Ἀργείοις ἔχειν,

ποίοις δ’ ἀμύνων συμμάχοις; [τίνος δ’ ὕπερ
θάψεις νεκρούς πεσόντας; ἦ] κακόν λόγον 165
κτήσει πρὸς άστῶν, εἰ γέροντος εἵνεκα

τύμβου τὸ μηδὲν ὄντος, ὦς εἰπεῖν ἔπος,

παίδων τε τῶνδ’ εἰς ἄντλον ἐμβήσει πόδα.

ἐρεῖς τὸ λῷστον ἐλπίδ’ εὑρήσειν μόνον.

καὶ τοῦτο πολλῷ τοῦ παρόντος ἐνδεές · 170
κακῶς γὰρ Ἀργείοισιν οἵδ’ ὡπλισμένοι ’
μάχοιντ’ ἂν ἡβήσαντες, εἴ τι τοῦτό σε

ψυχὴν ἐπαίρει, χοῦν μέσῳ πολὺς χρόνος,

ἐν ᾧ διεργασθεϊτ’ ἄν. ἀλλ’ ἐμοὶ πιθοῦ·

δοὺς μηδέν, ἀλλὰ τᾶμ’ ἐῶν ἄγειν ἐμὲ 175
κτῆσαι Μυκήνας, μηδ ’ ὅπερ φιλεῖτε δρᾶν

πάθῃς σὺ τοῦτο, τοὺς ἀμείνονας παρὸν

φίλους ἑλέσθαι , τοὺς κακίονας λάβῃς.

