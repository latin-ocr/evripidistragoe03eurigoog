362 ΗΡΑΚΔΗΣ ΜΑΙΝΟΜΕΝΟΣ

πάρες ἀπ’ ὀμμάτων
πέπλον, ἀπόδικε, ῥέθος ἀελίῳ δεῖξον · 1205 ἑ
βάρος ἀντίπαλον δακρύοισιν ἁμιλλᾶται. ’
ἱκετεύομεν ἀμφὶ σὰν
γενειάδα καὶ γόνυ καὶ χέρα προσπίτνων
πολιόν τε δάκρυον ἐκβαλών.
ἰῶ παῖ’, κατά- 1210
’ σχεθε λέοντος ἀγρίου θυμόν, ῶς
δρόμον ἐπὶ φόνιον ἀνόσιον ἐξάγει,
Ικακά θέλων κακοῖς συνάψαι, τέκνον.
3H. εἷεν · σὲ τὸν θάσσοντα δυστήνους ἕδρας
αὐδῶ, φίλοισιν ὄμμα δεικνύναι τὸ σόν. 1215
οὐδεὶς σκότος γὰρ οἷδ’ ἔχει μέλαν νέφος,
ὅστις κακῶν σῶν συμφορὰν κρύψειεν ἄν.
τί μοι προσείων χεῖρα σημαίνεις φόνους
ῶς μὴ μύσος με σῶν βάλῃ προσφθεγμάτωνς
οὐδὲν μέλει μοι σύν γε σοὶ πράσσειν κακῶς· 1220
καὶ γάρ ποτ’ ηὖτύχησ’· ἐκεῖσ’ ἀνοιστέον,
ὅτ’ ἐξέσωσάς μ’ είς φάος νεκρῶν πάρα.
χάριν δὲ γηράσκουσαν ἐχθαίρω φίλων
καὶ τῶν καλῶν μὲν ὅστις ἀπολαύειν θέλει,
συμπλεῖν δὲ τοῖς φίλοισι δυστυχοῦσιν οῦ. 1225
ἀνίστασ’, ἐκκάλυψον ἄθλιον κάρα,
βλέψον πρὸς ἡμᾶς. ὅστις εὐγενὴς βροτῶν,
φέρει τὰ θεῶν γε πτώματ’ οὐδ’ ἀναίνεται.
ΗΡ. Θησεῦ, δέδορκας τόνδ’ ἀγῶν’ ἐμῶν τέκνων;
ΘΗ. ἥκουσα, καὶ βλέποντι σημαίνεις κακά. 1230
HP. τί δῆτά μου κρᾶτ’ ἀνεκάλυψας ἡλίφς
ΘΗ. τί δ’; οῦ μιαίνεις θνητὸς ῶν τὰ τῶν θεῶν.
ΗΡ. φεῦγ’, ῶ ταλαίπωρ’, ἀνόσιον μίασμ’ ἐμόν.
ΘΗ. οὐδεὶς ἀλάστωρ τοῖς φίλοις ἐκ τῶν φίλων.,
ΗΡ. έπῄνεσ’· εὖ δράσας δέ σ’ οὐκ ἀναίνομαι. 1235

     

⁴.

