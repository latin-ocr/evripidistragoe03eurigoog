ΑΛΚΗΣΓΙΣ 27

κακοῖς ἐλαύνειν ἀργυρώνητον σέθεν;

οὐκ οἶσθα Θεσσαλόν με κάπὸ Θεσσαλοῦ

πατρὸς γεγῶτα γνησίως έλεύθερον;

ἄγαν ὑβρίζεις, καὶ νεανίας λόγους

ῥίπτων ἐς ἡμᾶς οὐ βαλών οὕτως ἄπει. ‘ 680

ἐγώ δέ σ’ οἴκων δεσπότην ἐγεινάμην

κᾶθρεψ’, ὀφείλω δ’ οὐχ ὖπερθνήσκειν σέθεν·

οὐ γὰρ πατρῷον τόνδ’ ἐδεξάμην νόμον,

παίδων προθνήσκειν πατέρας, οὐδ’ Ἑλληνικόν.

σαυτῷ γὰρ εἴτε δυστυχὴς εἴτ’ εὐτυχὴς 685

ἔφυς · ἃ δ’ ἡμῶν χρῆν σε τυγχάνειν, ἔχεις.

πολλῶν μὲν ἄρχεις, πολυπλέθρους δέ σοι γύας

λείψω· πατρὸς γὰρ ταῦτ’ ἐδεξάμην πάρα.

τί δῆτά σ’ ἠδίκηκας τοῦ σ’ ἀποστερεῖς

μὴ θνῇσχ’ ὑπὲρ τοῦδ’ ἀνδρός, οὐδ’ ἐγώ πρὸ

σοῦ. 690

χαίρεις ὁρῶν φῶς· πατέρα δ’ οὐ χαίρειν δοκεῖς;

ἦ μὴν πολύν γε τὸν κάτω λογίζομαι

χρόνον, τὸ δὲ ζῆν μικρόν, ἀλλ’ ὅμως γλυκύ.

σὺ γοῦν ἀναιδῶς διεμάχου τὸ μὴ θανεῖν,

καὶ ζῇς παρελθών τὴν πεπρωμένην τύχην, 695

ταύτην κατακτάς · εἶτ’ ἐμὴν ἀψυχίαν

λέγεις, γυναικὸς ὦ κάκισθ’ ἡσσημένος,

ἢ τοῦ καλοῦ σοῦ προύθανεν νεανίου;

σοφῶς δ’ έφηῦρες ὥστε μὴ θανεῖν ποτε,

εἰ τὴν παροῦσαν κατθανεῖν πείσεις ἀεὶ 700

γυναῖχ’ ὑπὲρ σοῦ· κᾷτ’ ὀνειδίζεις φίλοις

τοῖς μὴ θέλουσι δρᾶν τάδ’, αὐτὸς ⁶312 κακός;

σίγα · νόμιζε δ’, εἰ σύ τὴν σαυτοῦ φιλεῖς

ψυχήν, φιλεῖν ἅπαντας· εἰ δ’ ἡμᾶς κακῶς

ἐρεῖς, ἀκούσει πολλὰ κού ψευδῆ κακά. 705
XO. πλείω λέλεκται νῦν τε καὶ τὰ πρὶν κακά·

