*-

202 EAENH

EA. Ἑλληνίς · ἀλλὰ καὶ τὸ σὸν θέλω μαθεῖν.

ΜΕ. Ἑλένῃ σ’ ὁμοίαν δὴ μάλιστ’ εἶδον, γύναι.

ΕΛ. ε’γω δὲ Μενελάῳ γε σ’ · οὐδ’ ἔχω τί φῶ.

ΜΕ. ἔγνως ἄρ’ ὀρθῶς ἄνδρα δυστυχέστατον. 565
EA. ὦ χρόνιος ἐλθών σῆς δάμαρτος ἐς χέρας.

ΜΕ. ποίας δάμαρτος, μὴ θίγῃς ἐμῶν πέπλων.

ΕΛ. ἥν σοι δίδωσι Τυνδάρεως ἐμὸς πατήρ.

ΜΕ. ὦ φωσφόρ’ Ἑκάτη, πέμπε φάσματ’ εὐμενῆ.

EA. οὐ νυκτίφαντον πρόπολον Ἐνοδίας μ’ ὁρᾷς. 570
ΜΕ. οὐ μὴν γυναικῶν γ’ εἷς δυοῖν ἔφυν πόσις. ·

ΕΛ. ποίων δὲ λέκτρων δεσπότης ἄλλων ἔφυς;

ΜΕ. ἣν ἄντρα κεύθει κάκ Φρυγῶν κομίζομαι.

ΕΛ. οὐκ ἔστιν ἄλλη σή τις ἀντ’ ἐμοῦ γυνή.

ΜΕ. οὕ που φρονῶ μὲν εὖ, τὸ δ’ ὄμμα μου νοσεῖ 3 575
ΕΛ. οὐ γάρ με λεύσσων σὴν δάμαρθ’ ὁρᾶν δοκεῖς;
ΜΕ. τὸ σῶμ’ ὅμοιον, τὸ δὲ σαφές μ’ ἀποστερεῖ.

ΕΛ. σκέψαι· τί σοι δεῖ πίστεως σαφεστέρας;

ΜΕ. ἔοικας · οὗτοι τοῦτό γ’ ἐξαρνήσομαι.

ΕΛ. τίς οὖν διδάξει σ’ ἄλλος ἦ τὰ σ’ ὅμματα; 580
ΜΕ. ἐκεῖ νοσοῦμεν, ὅτι δάμαρτ’ ἄλλην ἔχω.

ΕΛ. οὐκ ἦλθον εἰς γῆν Τρῳάδ’, ἀλλ’ εἴδωλον ἦν.
ΜΕ. καὶ τίς βλέποντα σώματ’ ἐξεργάζεταις ’

ΕΛ. αἰθήρ, ὅθεν σύ θεοπόνητ’ ἔχεις λέχη.

ΜΕ. τίνος πλάσαντος θεῶν; ἄελπτα γὰρ λέγεις. 585
EA. ‘'Hpag, διάλλαγμ’, ὡς Πάρις με μὴ λάβοι.

ΜΕ. πῶς οὖν ἅμ’ ἐνθάδ’ ἦσθας ἐν Τροία θ’ ἄμας
ΕΛ. τοῦνομα γένοιτ’ ἂν πολλαχοῦ, τὸ σῶμα δ’ οὔ.
ΜΕ. μέθες με, λύπης ἅλις ἔχων ἐλήλυθα.

ΕΛ. λείψεις γὰρ ἡμᾶς, τὰ δὲ κέν’ ἐξάξεις λέχηῖ 590
ΜΕ. καὶ χαῖρέ γ’, Ἑλένῃ προσφερὴς ὁθούνεκ’ εἷ.

ΕΛ. ἀπωλόμην· λαβοῦσά σ’ οὐχ ἔξω πόσιν.

ΜΕ. τούκεῖ με μέγεθος τῶν πόνων πείθει, σὺ δ’ οὔ.

