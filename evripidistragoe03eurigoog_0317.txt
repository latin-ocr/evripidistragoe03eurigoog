ΕΛΕΝΗ 207

καὶ λαμπάδων μεμνήμεθ’ ἃς τετραόροις

ἵπποις τροχάζων παρέφερον · σύ δ’ ἐν δίφροις
σὺν τῷδε νύμφη δῶμ’ ἔλειπες ὄλβιον. 725
κακὸς γὰρ ὅστις μὴ σέβει τὰ δεσποτῶν

καὶ ξυγγέγηθε καὶ συνωδίνει κακοῖς.

ἐγῶ μὲν εἴην, κεί πέφυχ’ ὅμως λάτρις,

ἐν τοῖσι γενναίοισιν ἠριθμημένος

δούλοισι, τοῦνομ’ ούκ ἔχων ἐλεύθερον, 730
τὸν νοῦν δέ · κρεῖσσον γὰρ τόδ’ ἢ δυοῖν κακοῖν

’ ἕν’ ὄντα χρῆσθαι , τὰς φρένας τ’ ἔχειν κακὰς

ΜΕ.

ἄλλων τ’ ἀκούειν δοῦλον ὄντα τῶν πέλας.

ἄγ’ ὦ γεραιέ, πολλὰ μὲν παρ’ ἀσπίδα

μοχθήματ’ ἐξέπλησας ἐκπονῶν ἐμοί, 735
καὶ νῦν μετασχών τῆς ἐμῆς εὐπραξίας

ἄγγειλον ἐλθῶν τοῖς λελειμμένοις φίλοις

τάδ’ ῶς ἔχονθ’ ηὕρηκας οὗ τ’ ἐσμὲν τύχης,
μένειν τ’ ἐπ’ ἀκταῖς τούς τ’ ἐμοὺς καραδοκεῖν
ἀγῶνας οἳ μένουσί μ’, ῶς ἐλπίζομεν, 740
κεί τήνδε πως δυναίμεθ’ ἐκκλέψαι χθονός,
φρουρεῖν ὅπως ἂν εἰς ἓν ἐλθόντες τύχης

ἐκ βαρβάρων σωθῶμεν , ἦν δυνώμεθα.

ΑΓΓ. ἔσται τάδ’, ῶναξ. ἀλλά τοι τὰ μάντεων

ἐσεῖδον ὥς φαῦλ’ ἐστὶ καὶ ψευδῶν πλέα. 745

“ οὐκ ἦν ἀρ’ ὑγιὲς οὐδὲν ἐμπύρου φλογὸς

οὐδὲ πτερωτῶν φθέγματ’ · εὔηθες δέ τοι

τὸ καὶ δοκεῖν ὄρνιθας ῶφελεῖν βροτούς.

Κάλχας γὰρ ούκ εἶπ’ οὐδ’ ἐσήμηνε στρατῷ
νεφέλης ὑπερθνῄσκοντας εἰσορῶν φίλους 750
οὐδ’ Ἕλενος, ἀλλὰ πόλις ἀνηρπάσθη μάτην.
εἴποις ἄν, οὕνεχ’ ὁ θεὸς ούκ ἠβούλετο·

τί δῆτα μαντευόμεθας τοῖς θεοῖσι χρῆν

θύοντας αἰτεῖν ἀγαθά, μαντείας δ’ ἐᾶν ·

