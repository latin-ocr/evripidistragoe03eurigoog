276 ‘⁴ HAEKTPA

ἐγώ τί σ’ ἠδίκησ’ ἐμός τε σύγγονος;
πῶς οὐ πόσιν κτείνασα πατρῴους δόμους
ἡμῖν προσῆψας, ἀλλ’ ἐπηνέγκω λέχη
τάλλότρια, μισθοῦ τοὺς γάμους αἰνουμένης 1090
κοῦτ’ ἀντιφεύγει παιδὸς ἀντὶ σοῦ πόσις,
οὔτ’ ἀντ’ ἐμοῦ τέθνηκε, δὶς τόσως ἐμὲ
κτείνας ἀδελφῆς ζῶσαν. εί δ’ ἀμείψεται
φόνον δικάζων φόνος, ἀποκτενῶ σ’ ἐγω
καὶ παῖς Ὀρέστης πατρὶ τιμωρούμενοι · 1095
εί γὰρ δίκαι’ ἐκεῖνα, καὶ τάδ’ ἔνδικα.
[ὅστις δὲ πλοῦτον ἦ εὐγένειαν εἰσιδών
γαμεῖ πονηράν, μῶρός ἐστι · μικρὰ γὰρ
μεγάλων ἀμείνω σώφροσιν δόμοις ἔχει. ·
ΧΟ. τύχη γυναικῶν είς γάμους. τά μὲν γὰρ εὖ, 1100
τὰ δ’ οὐ καλῶς πίπτοντα δέρκομαι βροτεᾶν]
ΚΛ. ὦ παῖ, πέφυκας πατέρα σὸν στέργειν ἀεί.
ἔστιν δὲ καὶ τόδ’· οἳ μέν εἰσιν ἀρσένων,
οἳ δ’ αὖ φιλοῦσι μητέρας μᾶλλον πατρός.
συγγνώσομαί σοι · καὶ γὰρ οὐχ οὕτως ἄγαν 1105
χαίρω τι, τέκνον, τοῖς δεδραμένοις ἐμοί.
σὺ δ’ οἷδ’ ἄλουτος καὶ δυσείματος χρόα
[λεχώ νεογνῶν ἐκ τόκων πεπαυμένη];
οἴμοι τάλαινα τῶν ἐμῶν βουλευμάτων·
ὡς μᾶλλον ἢ χρῆν ἥλασ’ είς ὀργὴν πόσιν. 1110
ΗΛ. ὀψὲ στενάζεις, ἡνίκ’ οὐκ ἔχεις ἄκη.
πατὴρ μὲν οὖν τέθνηκε · τὸν δ ' ἔξω χθονὸς
πῶς οὐ κομίζει παῖδ’ ἀλητεύοντα σόν;
ΚΛ. δέδοικα · τούμόν δ’, οὐχὶ τούκείνου σκοπῶ.
[πατρὸς γάρ, ως λέγουσι, θυμοῦται φόνῳ] 1115
ΗΛ. τί δαὶ πόσιν σὸν ἄγριον είς ἡμᾶς ἔχεις;
ΚΛ. τρόποι τοιοῦτοι · καὶ σύ δ’ αὐθάδης ἔφυς.
HA. ἀλγῶ γάρ· ἀλλά παύσομαι θυμουμένη.

