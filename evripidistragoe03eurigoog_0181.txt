ΑΝΔΡΟΜΑΧΗ

ΠΗ. οἴμοι, καθ’ Ἑλλάδ’ ὥς κακῶς νομίζεται ·
ὅταν τροπαῖα πολεμίων στήσῃ στρατός,
ού τῶν πονούντων τοῦργον ἡγοῦνται τόδε,
ἀλλ’ ὁ στρατηγὸς τὴν· δόκησιν άρνυται,
ὃς εἷς μετ’ ἄλλων μυρίων πάλλων δόρυ,
οὐδὲν πλέον δρῶν ἑνὸς ἔχει πλείω λόγον.
σεμνοὶ δ’ έν ἀρχαῖς ἥμενοι κατὰ πτόλιν
φρονοῦσι δήμου μεῖζον, ὄντες οὐδένες ·
οἳ δ’ εἰσὶν αὐτῶν μυρίῳ σοφώτεροι,
εἰ τόλμα προσγένοιτο βούλησίς θ’ ἅμα.
ὥς καὶ σὺ σός τ’ ἀδελφὸς ἐξωγκωμένοι
Τροίᾳ κάθησθε τῇ τ’ ἐκεῖ στρατηγίᾳ,
μόχθοισιν ἄλλων καὶ πόνοις ἐπηρμένοι.
δείξω δ’ ἐγώ σοι μὴ τὸν Ἰδαῖον Πάριν
ἥσσω νομίζειν Πηλέως ἐχθρόν ποτε,
εἰ μὴ φθερεῖ τῆσδ’ ὥς τάχιστ’ ἀπὸ στέγης
καὶ παῖς ἄτεκνος, ἣν ὅδ’ ἐξ ἡμῶν γεγως
ε’λᾷ δι’ οἴκων τῶνδ’ ἐπισπάσας κόμης ·

ἢ στερρὸς οὖσα μόσχος ούκ ἀνέξεται
τίκτοντας ἄλλους, οὐκ ἔχουσ’ αὐτὴ τέκνα.
ἀλλ’ εἰ τὸ κείνης δυστυχεῖ παίδων πέρι,
ἄπαιδας ἡμᾶς δ εἴ καταστῆναι τέκνων;
φθείρεσθε τῆσδε, δμῶες, ὥς ἂν ἐκμάθω
εἴ τίς με λύειν τῆσδε κωλύσει χέρας.
ἔπαιρε σαυτήν · ὥς ἐγω καίπερ τρέμων
πλεκτὰς ίμάντων στροφίδας έξανήσομαι.
οἷδ’, ὦ κάκιστε, τῆσδ’ ἐλυμήνω χέρας;
βοῦν ἦ λέοντ’ ἤλπιζες ἐντείνειν βρόχοις;
ἦ μὴ ξίφος λαβοῦσ’ ἄμυνάθοιτό σε
ἔδεισας; ἕρπε δεῦρ’ ὑπ’ ἀγκάλας, βρέφος,
ξύλλυε δεσμὰ μητρός· ἐν Φθίᾳ σ’ ἐγω

θρέψω μέγαν τοῖσδ’ ἐχθρόν. εἰ δ’ ἀπῆν δορὸς

69

695

⁷⁰9

705

710

715

720

