ΙΠΠΟΛΥΤΟΣ 437

πλήσει δὲ πᾶσαν γαῖαν αἰσχίστων λόγων.
ὄλοιο καὶ σύ χῶστις ἄκοντας φίλους
πρόθυμός ἐστι μὴ καλῶς εὐεργετεῖν.
ΤΡ. δέσποιν’, ἔχεις μὲν τάμὰ μέμψασθαι κακά· 695
τὸ γὰρ δάκνον σου τὴν διάγνωσιν κρατεῖ·
ἔχω δὲ κάγώ πρὸς τάδ’, εἰ δέξει, λέγειν.
ἔθρεψά σ’ εὔνους τ’ εἰμί· τῆς νόσου δέ σοι
ζητοῦσα φάρμαχ’ ηὗρον οὐχ ἁβουλόμην. .
εἰ δ’ εὖ γ’ ἔπραξα, κάρτ’ ἂν ἐν σοφοῖσιν ἦ· 700
πρὸς τὰς τύχας γὰρ τὰς φρένας κεκτήμεθα.
ΦΑῙ. ἦγάρ δίκαια ταῦτα κάξαρκοῦντά μοι,
τρώσασαν ἡμᾶς εἶτα συγχωρεῖν adram
ΤΡ. μακρηγοροῦμεν· οὐκ ἐσωφρόνουν ἐγώ,
ἀλλ’ ἔστι κᾶκ τῶνδ’ ὥστε σωθῆναι, τέκνον. 705
ΦΑΙ. παῦσαι λέγουσα· καὶ τὰ πρὶν γὰρ οὐ καλῶς
παρῄνεσάς μοι, κᾶπεχείρησας κακά.
ἀλλ’ ἐκποδών ἄπελθε καὶ σαυτῆς πέρι
φρόντιζ’· ἐγώ δὲ τάμὰ θήσομαι καλῶς. -
ὑμεῖς δέ, παῖδες εὐγενεῖς Τροιζήνιαι, 710
τοσόνδε μοι παράσχετ’ ἐξαιτουμένη,
σιγῇ καλύπτειν ἁνθάδ’ εἰσηκούσατε.
Χ Ο. ομνυμι σεμνὴν ’Ἄρτεμιν Διὸς κόρην,
μηδὲν κακῶν σῶν εἰς φάος δείξειν ποτέ.
ΦΑΙ. καλῶς ἔλεξας. εν δὲ προτρέπουσ’ ἐγω 715
ηὕρηκα [δῆτα] τῆσδε συμφορᾶς ἄκος,
ὥστ’ εὐκλεᾶ μὲν παισὶ προσθεῖναι βίον,
αὐτὴ δ’ ὄνασθαι πρὸς τὰ νῦν πεπτωκότα.
οὐ γάρ ποτ’ αἰσχυνῶ γε Κρησίους δόμους,
οὐδ’ εἰς πρόσωπον Θησέως ἀφίξομαι 720
αἰσχροῖς ἐπ’ ἔργοις εἵνεκα ψυχῆς μιᾶς.

ἐρεῖ δὲ Πιτθεῖ τῷ γέροντι συμφοράς, 691

