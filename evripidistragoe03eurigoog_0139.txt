ΑΛΚΗΣΤΙΣ 29

τὴν σὴν πατρῴαν ἑστίαν, ἀπεῖπον ἄν.
ἡμεῖς δέ, τούν ποσὶν γὰρ οἰστέον κακόν,
στείχωμεν, ῶς ἂν ἐν πυρᾷ θῶμεν νεκρόν. 740
ι Χ Ο. ἰῶ ἰῶ. σχετλία τόλμης,
’ ῶ γενναία καὶ μέγ’ ἀρίστη,
χαῖρε · πρόφρων σὲ χθόνιός θ’ Ἑρμῆς
’Ἅιδης τε δέχοιτ’. εἰ δέ τι κάκεῖ
πλέον ἔστ’ ἀγαθοῖς, τούτων μετέχουο) 745
’Ἅιδου νύμφῃ παρεδρεύοις.
ΘΕ. πολλοὺς μὲν ἤδη κᾶπό παντοίας χθονὸς
ξένους μολόντας οἷδ’ ές Ἀδμήτου δόμους,
οἷς δεῖπνα προύθηκ’ · ἀλλὰ τοῦδ’ οὔπω ξένου
κακίον’ εἰς τήνδ’ ἑστίαν ἐδεξάμην. 750
ὃς πρῶτα μὲν πενθοῦντα δεσπότην ὁρῶν
εἰσῆλθε κάτόλμησ’ ἀμείψασθαι πύλας.
ἔπειτα δ’ οὔτι σωφρόνως ἐδέξατο
τὰ προστυχόντα ξένια, συμφορὰν μαθών,
ἀλλ’ εἴ τι μὴ φέροιμεν, ῶτρυνεν φέρειν. 755
ποτῆρα δ’ έν χείρεσσι κίσσινον λαβών
πίνει μελαίνης μητρὸς εὔζωρον μέθυ,
ἕως έθέρμην’ αὐτὸν ἀμφιβᾶσα φλὸξ
οἴνου · στέφει δὲ κρᾶτα μυρσίνης κλάδοις
ἅμουσ’ ὑλακτῶν· δισσὰ δ’ ἦν μέλη κλύειν· 760
3 μὲν γὰρ ᾖδε, τῶν ἐν Ἀδμήτου κακῶν
οὐδὲν προτιμῶν, οἰκέται δ’ έκλαίομεν
δέσποιναν· ὄμμα δ’ οὐκ ἐδείκνυμεν ξένῳ
τέγγοντες·”Αδμητος γὰρ οἷδ’ ἐφίετο.
καὶ νῦν ἐγω μὲν έν δόμοισιν ἑστιῶ 765
ξένον, πανοῦργον κλῶπα καὶ λῃστήν τινα,
ἢ δ’ ἐκ δόμων βέβηκεν, οὐδ’ έφεσπόμην
οὐδ’ ἐξέτεινα χεῖρ’, ἆποιμῶζων ἐμὴν
δέσποιναν, ἢ’μοὶ πᾶσί τ’ οἰκέταισιν ἦν.

