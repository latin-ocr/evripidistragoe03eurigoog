ΒΑΚ ΧΑ I '⁸ 125

ἔλεξε τοιάδ’ · ὦ ξέν’, οὗ μὲν ἕσταμεν,

οὐκ ἐξικνοῦμαι Μαινάδων ὅσον ποθῶ · 1060
ὄχθον δ’ ἐπεμβὰς ἦ ἐλάτην ὑψαύχενα

ἴδοιμ’ ἂν ὀρθῶς Μαινάδων αἰσχρουργίαν.
τούντεῦθεν ἤδη τοῦ ξένου θαυμάσθ’ ὁρῶ·
λαβών· γὰρ ἐλάτης οὐράνιον ἄκρον κλάδον
κατῆγεν, ἦγεν, ἦγεν είς μέλαν πέδον· · 1065
κυκλοῦτο δ’ ὥστε τόξον ἢ κυρτὸς τροχὸς

τόρνῳ γραφόμενος περιφοράν, ἑλικοδρόμον ·

ὣς κλῶν’ ὄρειον ὁ ξένος χεροῖν ἄγων

ἔκαμπτεν εἰς γῆν, ἔργματ’ οὐχὶ θνητὰ δρῶν.
Πενθέα δ’ ἱδρύσας ἐλατίνων ὄζων ἔπι, 1070
ὀρθὸν μεθίει διὰ χερῶν βλάστημ’ ἅνω

ἀτρέμα, φυλάσσων μὴ ἀναχαιτίσειέ νιν.

ὀρθὴ δ’ ἐς ὀρθὸν αἰθέρ’ ἐστηρίζετο

ἔχουσα νώτοις δεσπότην ἐφήμενον.

ὤφθη δὲ μᾶλλον ἦ κατεῖδε Μαινάδας· 1075
ὅσον γὰρ οὔπω δῆλος ἦν θάσσων ἅνω,

καὶ τὸν ξένον μὲν οὐκέτ’ εἰσορᾶν παρῆν,

ἐκ δ’ αἰθέρος φωνή τις, ὥς μὲν εἰκάσαι
Διόνυσος, ἀνεβόησεν· αἶ νεάνιδες,

ἄγω τὸν ὑμᾶς κάμὲ τάμά τ’ ὄργια 1080

. γέλων τιθέμενον · ἀλλὰ τιμωρεῖσθέ νιν.

καὶ ταῦθ’ ἅμ’ ἠγόρευε καὶ πρὸς ούρανὸν

καὶ γαῖαν ἐστήριξε φῶς σεμνοῦ πυρός.

σίγησε δ’ αἰθήρ, σῖγα δ’ εὔλειμος νάπη

φύλλ’ εἶχε, θηρῶν δ’ οὐκ ἄν ἤκουσας βοήν. 1085
αἲ δ’ ὠσὶν ἠχὴν ού σαφῶς δεδεγμέναι

ἔστησαν ὀρθαὶ καὶ διήνεγκαν κόρας.

ὅ δ’ αὖθις ἐπεκέλευσεν· ὡς δ’ ἐγνώρισαν

σαφῆ κελευσμὸν Βακχίου Κάδμου κόραι,

ᾖξαν πελείας ὠκύτητ’ οὐχ ἥσσονες 1090

