ΙΚΕΤΙΔΕΣ

στείλας ἐπεστράτευσε Καδμείων πόλιν.

XO. πῶς γὰρ τροπαῖα Ζηνὸς Αἰγέως τόκος

ἔστησεν οἵ τε συμμετασχόντες δορός;
λέξον· παρὼν γὰρ τούς παρόντας ευφρανετς.

ΑΓΓ. λαμπρὰ μὲν ἀκτὶς ἡλίου κανων σαφὴς 650 Ι

ἔβαλλε γαῖαν· ἀμφὶ δ’ Ἠλέκτρας πύλας
ἔστην θεατὴς ,πύργον εὐαγῆ λαβεῖν.
ὁρῶ δὲ φῦλα τρία τριῶν στρατευμάτων·
τευχεσφόρον μὲν λαὸν ἐκτείνοντ’ ανω

Ἰσμήνιον πρὸς οχθον, ὥς μὲν ην λόγος, 655 Ι

αυτόν τ’ ανακτα , παῖδα κλεινὸν Αἰγέως,
καὶ τους σὺν αὐτῷ δεξιὸν τεταγμένους
κέρας παλαιᾶς Κεκροπίας οἰκήτορας,

, λαιὸν δὲ Πάραλον ἐστολισμένον δορί·

κρήνην παρ’ αὐτὴν δ”Ἀρεος ίππότην ὄχλον 660
πρὸς κρασπέδοισι στρατοπέδου τεταγμένον

ἴσους ἀριθμόν· ἁρμάτων δ’ ὀχήματα

ἔνερθε σεμνων μνημάτων Ἀμφίονος.

Κάδμου δὲ λαὸς ἧστο πρόσθε τειχέων, ,
νεκρους οπισθεν θέμενος, ων ἔκειτ’ ἀγων. 665
ίππεῦσι δ’ ἱππῆς ἦσαν ἀνθωπλισμένοι
τετραόροισί τ’ ἀντί’ ἅρμαθ’ ἅρμασιν.

κῆρυξ δὲ Θησέως εἶπεν είς πάντας τάδε ·

σιγᾶτε, λαοί, σῖγα, Καδμείων στίχες,

ἀκούσαθ’ · ἡμεῖς ἥκομεν νεκροὺς μέτα 670
θάψαι θέλοντες, τὸν Πανελλήνων νόμον
σώζοντες, ουδὲν δεόμενοι τεῖναι φόνον

κουδὲν Κρέων τοῖσδ’ ἀντεκήρυξεν λόγοις,

ἀλλ’ ἦστ’ ἐφ’ ὅπλοις σῖγα. ποιμένες δ’ ὄχων

τετραόρων κατῆρχον ἐντεῦθεν μάχης· 67⁵
πέραν δὲ διελάσαντες ἀλλήλων” οχους,

παραιβάτας ἔστησαν είς τάξιν δορός.

 

