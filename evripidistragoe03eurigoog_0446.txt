332

XO.

ΗΡΑΚΛΗΣ ΜΑΙΝΟΜΕΝΟΣ

κρατεῖ χθονὸς τῆσδ’, ἀλλ’ ἐγώ τὰ νῦν τάδε.

ὑμεῖς δὲ πρέσβεις ταῖς ἐμαῖς ἐναντίοι
γνώμαισιν ὄντες, οὐ μόνον στεναξετε
τους Ἡρακλείους παῖδας, ἄλλα καὶ δόμου
τύχας, οταν πασχῃ τι, μεμνήσεσθε δὲ
δοῦλοι γεγῶτες τῆς ἐμῆς τυραννίδος.

ὦ γῆς λοχεύμαθ’, οὕς”Αρης σπείρει ποτε
λάβρον δράκοντος ἐξερημώσας γένυν,

ού σκῆπτρα χειρὸς δεξιᾶς ἐρείσματα
ἀρεῖτε καὶ τοῦδ’ ἀνδρὸς ἀνόσιον κάρα
καθαιματώσεθ’, ὅστις οὗ Καδμεῖος ὢν
ἄρχει κάκιστος τῶν νέων ἔπηλυς ὤν,
ἀλλ’ οὐκ ἐμοῦ γε δεσπόσεις χαίρων ποτέ,
οὐδ’ ἁπόνησα πόλλ’ ἐγώ καμὼν χερὶ
ἕξεις· ἀπέρρων δ’ ἔνθεν ἦλθες ἐνθάδε,
ὕβριζ’ · ἐμοῦ γὰρ ζῶντος οὐ κτενεῖς ποτε
τοὺς Ἡρακλείους παῖδας· οὐ τοσόνδε γῆς
ἔνερθ’ ἐκεῖνος κρύπτεται λιπών τέκνα.
ἐπεὶ σύ μὲν γῆν τήνδε διολέσας ἔχεις,

ὃ δ’ ὠφελήσας ἀξίων οὐ τυγχάνει·
κᾶπειτα πράσσω πόλλ’ ἐγώ, φίλους ἐμοὺς
θανόντας εὖ δρῶν οὗ φίλων μάλιστα δεῖς
ὦ δεξιὰ χείρ, ὥς ποθεῖς λαβεῖν δόρυ,

ἐν δ’ ἀσθενείᾳ τὸν πόθον διώλεσας.

ἐπεὶ σ’ ἔπαυσ’ ἂν δοῦλον ἐννέποντά με
καὶ τάσδε Θήβας εὐκλεῶς ᾠκήσαμεν,

ἐν αἷς σύ χαίρεις. οὐ γὰρ εὖ φρονεῖ πόλις
στάσει νοσοῦσα καὶ κακοῖς βουλεύμασιν*
ού γάρ ποτ’ ἂν σὲ δεσπότην ἐκτήσατο.

ΜΕ. γέροντες, αἰνῶ· τῶν φίλων γὰρ εἵνεκα

ὀργὰς δικαίας τοὺς φίλους ἔχειν χρεών ·
ἡμῶν δ’ ἕκατι δεσπόταις θυμούμενοι

255

260⁴

270

275

