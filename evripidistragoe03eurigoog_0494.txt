380 ΙΚΕΤΙΛΕΣ

βᾶθι, τάλαιν’, ἱερῶν δαπέδων ἄπο Περσεφονείας,

βᾶθι καὶ ἀντίασον γονάτων ἔπι χεῖρα βαλοῦσα,

τέκνων τεθνῶτων κομίσαι δέμας, ῶ μελέα ’γῶ,

οὕς ὑπὸ τείχεσι Καδμείοισιν ἀπώλεσα κούρους.

[ἰῶ μοι· λάβετε φέρετε πέμπετε κρίνετε 275

ταλαίνας χέρας γεραιάς.]

πρός σε γενειάδος, ῶ φίλος, ῶ δοκιμώτατος Ἑλ-
λάδι,

ἄντομαι ἀμφιπίτνουσα τὸ σὸν γόνυ καὶ χέρα δ ει-
λαία·

οἴκτισαι ἀμφὶ τέκνων μ’ ἱκέταν τιν’ ἀλάταν 280

οἰκτρὸν ἰάλεμον οἰκτρὸν ἱεῖσαν,

μηδ’ ἀτάφους, τέκνον, ἐν χθονὶ Κάδμου χάρ-
ματα θηρῶν

παῖδας ἐν ἁλικίᾳ [τᾷ σᾷ] κατίδῃς, ἱκετεύω.

βλέψον ἐμῶν βλεφάρων ἔπι δάκρυον, ἃ περὶ σοῖσι

 

γούνασιν ῶδε πίτνω, τέκνοις τάφον ἐξανύσασθαι.
ΘΗ. μῆτερ, τί κλαίεις λέπτ’ ἐπ’ ὀμμάτων φάρη 286

βαλοῦσα τῶν σῶν; ἆρα δυστήνους γόους

κλύουσα τῶνδες κάμε γὰρ διῆλθέ τι.

ἔπαιρε λευκὸν κρᾶτα, μὴ δακρυρρόει

σεμναῖσι Δηοῦς ἐσχάραις παρημένη. 290
AI. αἰαῖ. ΘΗ. τὰ τούτων οὐχὶ σοὶ στενακτέον.
ΑΙ. ῶ τλήμονες γυναῖκες. ΘΗ. οὐ σύ τῶνδ’ ἔφυς.
ΑΙ. εἴπω τι, τέκνον, σοί τε καὶ πόλει καλόν;
ΘΗ. ῶς πολλά γ’ ἐστὶ κάπὸ θηλειῶν σοφά.
ΑΙ. ἀλλ’ εἰς ὄκνον μοι μῦθος ὃν κεύθω φέρει.ο 29⁵
ΘΗ. αἰσχρόν γ’ ἔλεξας, χρήστ’ ἔπη κρύπτειν φίλους.
ΑΙ. οὔτοι σιωπῶσ’ εἶτα μέμψομαί ποτε

τὴν νῦν σιωπὴν ῶς ἐσιγήθη κακῶς,

οὐδ’ ῶς άχρεῑον τὰς γυναῖκας εὖ λέγειν

δείσασ’ ἀφήσω τῷ φόβῳ τούμὸν καλόν. ³00

