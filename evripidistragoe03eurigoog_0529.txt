· Ε r P 1 11 1 A ο Τ,
ΙΠΠΟΛ ΥΤΟΣ ΣΤΕΦΑΝΗ Φ ΟΡΟΣ.

 

Ad). Πολλὴ μὲν ἐν βροτοῖσι κούκ ἀνώνυμος
θεὰ κέκλημαι Κύπρις οὐρανοῦ τ’ ἔσω,
ὅσοι τε πόντου τερμόνων τ’ Ἀτλαντικῶν
ναίουσιν εἴσω φῶς ὁρῶντες ἡλίου,
τούς μὲν σέβοντας τάμὰ πρεσβεύω κράτη, 5
σφάλλω δ’ ὅσοι φρονοῦσιν είς ἡμᾶς μέγα.
ἔνεστι γὰρ δὴ κᾶν θεῶν γένει τόδε,
τιμώμενοι χαίρουσιν ἀνθρώπων ὕπο.
δείξω δὲ μύθων τῶνδ’ ἀλήθειαν τάχα·
ὁ γάρ με Θησέως παῖς, Ἀμαζόνος τόκος 10
Ἱππόλυτος, ἆγνοῦ Πιτθέως παιδεύματα,
μόνος πολιτῶν τῆσδε γῆς Τροιζηνίας
λέγει κακίστην δαιμόνων πεφυκέναι,
ἀναίνεται δὲ λέκτρα κού ψαύει γάμων·
Φοίβου δ’ ἀδελφὴν”Λρτεμιν Διὸς κόρην 1⁵
τιμᾷ μεγίστην δαιμόνων ἡγούμενος ·
χλωρὰν δ’ ἀν’ ὕλην παρθένῳ ξυνῶν ἀεὶ
κυσὶν ταχείαις θῆρας ἐξαιρεῖ χθονός,
μείζω βροτείας προσπεσὼν ὁμιλίας.
τούτοισι μέν νυν ού φθονῶ · τί γάρ με δεῖς w
ἃ δ’ εἰς ἔμ’ ἡμάρτηκε, τιμωρήσομαι
Ἱππόλυτον ἐν τῇδ’ ἡμέρᾳ· τὰ πολλὰ δὲ

