1

ΤΠΟΘΕΣΙΣ.

Νεοπτόλεμος ἐν τῇ Τροία γέρας λαβών Ἀνδρο-

μάχην τὴν Ἕκτορος γυναῖκα, παῖδα ἔτεκεν ἐξ αὐτῆς
[τὸν Μολοττόν] · ὕστερον δὲ ἐπέγημεν Ἑρμιόνην τὴν

Μενελάου θυγατέρα. δίκας δὲ πρῶτον ᾐτηκώς τῆς
Αχιλλέως ἀναιρέσεως τόν ἐν Δελφοῖς Ἀπόλλωνα, πά·- 5
λιν ἦλθεν ἐπὶ τὸ χρηστήριον μετανοήσας, ἵνα τὸν θεὸν
ἐξιλάσηται. ζηλοτύπως δ’ ἔχουσα πρὸς τὴν Ἀνδρομά-
χην ἡ βασιλὶς ἐβουλεύετο κατ’ αὐτῆς θάνατον, μετα-
πεμψαμένη τὸν Μενέλαον · ἢ δὲ τὸ παιδίον μὲν ὑπεξ-
έθηκεν, αὐτὴ δὲ κατέφυγεν ἐπὶ τὸ ἱερὸν τῆς Θέτι· 10
δος. oc δὲ περὶ τὸν Μενέλαον καὶ τὸ παιδίον ἀνεῦρον
καὶ ἐκείνην ἀπατήσαντες ἤγειραν· καὶ σφάττειν μέλ-
λοντες ἀμφοτέρους ἐκωλύθησαν Πηλέως ἐπιφανέντος.
Μενέλαος μὲν οὖν ἀπῆλθεν εἰς Σπάρτην· Ἑρμιόνη
δὲ μετενόησεν εὐλαβηθεῖσα τὴν παρουσίαν τοῦ Νεο- 15
πτολέμου. παραγενόμενος δὲ ὁ Ὀρέστης ταύτην μὲν
ἀπήγαγε πείσας, Νεοπτολέμῳ δὲ ἐπεβούλευσεν· ὃν
καὶ φονευθέντα παρῆσαν οἱ φέροντες. Πηλεῖ δὲ μέλ-
λοντι τὸν νεκρὸν θρηνεῖν Θέτις ἐπιφανεῖσα τοῦτον
ἐπέταξεν ἐν Δελφοῖς θάψαι, τὴν δὲ Ἀνδρομάχην εἰς20
Μολοσσούς ἀποστεῖλαι μετὰ τοῦ παιδός, αὐτὸν δὲ
ἀθανασίαν προσδέχεσθαι· τυχῶν δὲ ταύτης εἰς μα-
καρων νήσους ᾤκησεν.

