ῙΚΕΤΙΔΕΣ 399

ἀψευδὲς ἦθος, εὐπροσήγορον στόμα,

ἄκραντον οὐδὲν οὔτ’ ἐς οίκέτας λέγων 870
οὔτ’ εἰς πολίτας. τὸν δὲ δεύτερον λέγω
Ἐτέοκλον, ἄλλην χρηστότητ’ ἠσκηκότα ·

νεανίας ἦν τῷ βίω μὲν ἐνδεής,

πλείστους δὲ τιμὰς ἔσχ’ ἐν Ἀργείᾳ χθονί.

φίλων δὲ χρυσὸν πολλάκις δωρουμένων 875
ούκ είσεδέξατ’ οἶκον οὐδὲ τοὺς τρόπους

δούλους παρέσχε χρημάτων ζευχθεὶς ὕπο.

τοὺς δ’ ἐξαμαρτάνοντας, ούχὶ τὴν πόλιν

ἤχθαιρ’ · ἐπεί τοι· κούδὲν αἰτία πόλις

κακῶς κλύουσα διὰ κυβερνήτην κακόν. 880
ὁ δ’ αὖ τρίτος τοῖνδ’ Ἱππομέδων τοιόσδ’ ἔφυ ·
παῖς ὢν ἐτόλμησ’ εὐθὺς ού πρὸς ἡδονὰς

Μουσῶν τραπέσθαι πρός τε μαλθακὸν βίον,
άγρούς δὲ ναίων, σκληρὰ τῇ φύσει διδοὺς

ἔχαιρε πρὸς τάνδρεῖον, εἷς τ’ ἄγρας ι’ὢυ 885
ἵπποις τε χαίρων τόξα τ’ ἐντείνων χεροῖν,

πόλει παρασχεῖν σῶμα χρήσιμον θέλων.

ὃ τῆς κυναγοῦ δ’ ἄλλος Ἀταλάντης γόνος,

παῖς Παρθενοπαῖος, εἶδος ἐξοχώτατος,

Ἀρκὰς μὲν ἦν, ἐλθών δ’ ἐπ’ Ἰνάχου ῥοὰς 890
παιδεύεται κατ’ Ἄργος. ἐκτραφεὶς δ’ ἐκεῖ
πρῶτον μέν, ὥς χρὴ τοὺς μετοικοῦντας ξένους,
λυπηρὸς οὐκ ἦν οὐδ’ ἐπίφθονος πόλει

οὐδ’ ἐξεριστὴς τῶν λόγων, ὅθεν βαρὺς

μάλιστ’ ἂν εἴη δημότης τε καὶ ξένος· 895
λόχοις δ’ ἐφεστὼς ὥσπερ Ἀργεῖος γεγώς

ἤμυνε χώρᾳ, χὼπότ’ εὖ πράσσοι πόλις,

ἔχαιρε, λυπρῶς δ’ ἔφερεν, εἴ τι δυστυχοῖ.
πολλοὺς δ’ ἐραστὰς κάπὸ θηλειῶν ὅσας

ἔχων, ἐφρούρει μηδὲν ἐξαμαρτάνειν. 900

