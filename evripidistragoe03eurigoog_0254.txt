144 EKABH

ἦν δὲ τὸ μὲν σὸν σπεύδων ἀγαθὸν , 120
τῆς μαντιπόλου Βάκχης ἀνέχων
λέκτρ’ Ἀγαμέμνων ·
τῶ Θησείδα δ’, ὄζω Ἀθηνῶν,
δισσῶν μύθων ῥήτορες ἦσαν ·
γνώμῃ δὲ μιᾷ συνεχωρείτην, 125
. τὸν Ἀχίλλειον τύμβον στεφανοῦν
αἵματι χλωρῷ, τὰ δὲ Κασάνδρας
λέκτρ’ οὐκ ἐφάτην τῆς Ἀχιλείας
πρόσθεν θήσειν ποτὲ λόγχης.
σπουδαὶ δὲ λόγων κατατεινομένων , 130
ἦσαν ἴσαι πως, πρὶν ὁ ποικιλόφρων
κόπις ἡδυλόγος δημοχαριστὴς
Λαερτιάδης πείθει στρατιὰν
μὴ τὸν ἄριστον Δαναῶν πάντων
δούλων σφαγίων εἵνεκ’ ἀπωθεῖν, 135
μηδέ τιν’ εἰπεῖν παρὰ Περσεφόνῃ
στάντα φθιμένων
ῶς ἀχάριστοι Δαναοὶ Δαναοῖς
τοῖς οίχομένοις ὑπὲρ Ἑλλήνων
Τροίας πεδίων ἀπέβησαν. 240 ’
ἥξει δ’ Ὀδυσεὺς ὅσον οὐκ ἤδη,
πῶλον ἆφέλξων σῶν άπὸ μαστῶν
ἔκ τε γεραιᾶς χερὸς ὁρμήσων.
ἄλλ’ ἴθι ναούς, ἴθι πρὸς βωμούς,
ἵζ’ Ἀγαμέμνονος ἱκέτις γονάτων, 145 “
κήρυσσε θεοὺς τούς τ’ οὐρανίδαις
τούς θ’ ὑπὸ γαῖαν.
ἦ γάρ σε λιταὶ διακωλύσουσ’
ὀρφανὸν εἶναι παιδὸς μελέας,
ἦ δεῖ σ’ ἐπιδεῖν τύμβου προπετῆ 150 ἶ
φοινισσομένην αἵματι παρθένον

