228 EA ENH

ἔδωκα , χρόνια νίπτρα ποταμίας δρόσου.
ἀλλ’ ἐκπερᾷ γὰρ δωμάτων ὁ τούς ἐμοὺς 1385
γάμους ἑτοίμους ἐν χεροῖν ἔχειν δοκῶν,
σιγητέον μοι· καὶ σὲ προσποιούμεθα
εὔνουν κρατεῖν τε στόματος, ἦν δυνώμεθα
σωθέντες αὐτοὶ καὶ σὲ συνσῶσαί ποτε.

ΘΕΟΚ. χωρεῖτ’ ἐφεξῆς, ὥς ἔταξεν ὁ ξένος, 1390
δμῶες, φέροντες ἐνάλια κτερίσματα.
Ἑλένη, σύ δ’, ἦν σοι μὴ κακῶς δόξω λέγειν,
πείθου, μέν’ αὐτοῦ · ταύτὰ γὰρ παροῦσά τε
πράξεις τὸν ἄνδρα τὸν σὸν ἥν τε μὴ παρῇς.
δέδοικα γάρ σε μή τις ἐμπεσών πόθος 1395
πείσῃ μεθεῖναι σῶμ’ ἐς οἶδμα πόντιον
τοῦ πρόσθεν ἀνδρὸς χάρισιν ἐκπεπληγμένην·
αγαν γὰρ αὐτὸν ου παρόνθ’ ομως στένεις.

EA. ω καινὸς ἡμῖν πόσις, ἀναγκαίως ἔχει
τὰ πρωτα λέκτρα νυμφικάς θ’ ὁμιλίας 1400
τιμᾶν· ἐγω δε δια τὸ μὲν στέργειν πόσιν
καὶ ξυνθάνοιμ’ ἅν· ἀλλὰ τίς κείνῳ χάρις
ξὺν κατθανόντι κατθανεῖν; ἔα δ’ ἐμὲ
αὐτὴν μολοῦσαν ἐντάφια δοῦναι νεκρῷ.
θεοὶ δὲ σοί τε δοῖεν οἷ’ ἐγώ θέλω, 1405
καὶ τῷ ξένῳ τῷδ’, ὅτι συνεκπονεῖ τάδε.
ἕξεις δέ μ’ οἵαν χρή σ’ ἔχειν ἐν δώμασι
γυναῖκ’, ἐπειδὴ Μενέλεων εὐεργετεῖς
κάμ’ · ἔρχεται γὰρ δή τιν’ εἰς τύχην τάδε·
ὅστις δὲ δώσει ναῦν ἐν ᾗ τάδ’ ἄξομεν, 1410
πρόσταξον, ὡς ἂν τὴν χάριν πλήρη λάβω.

ΘΕΟΚ. χώρει σύ καὶ ναῦν τοῖσδε πεντηκόντορον
Σιδωνίαν δὸς κάρετμῶν ἐπιστάτας.

EA. οὔκουν ὅδ’ ἄρξει ναὸς ὃς κοσμεῖ τάφον;

ΘΕΟΚ. μάλιστ’· ἀκούειν τοῦδε χρὴ ναύτας ἐμούς. 1415

 

