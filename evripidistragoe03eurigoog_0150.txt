38 ΑΛΚΗΣΤΙΣ

ἕως ἂν ἵππους δεῦρο Θρῃκίας ἅγων
ἔλθω, τύραννον Βιστόνων κατακτανών.
πράξας δ’ ὃ μή τύχοιμι, νοστήσαιμι γάρ,
δίδωμι τήνδε σοῖσι προσπολεῖν δόμοις.
πολλῷ δὲ μόχθω χεῖρας ἦλθεν εἰς ἐμάς· 1025
ἀγῶνα γὰρ πάνδημον εὑρίσκω τινας
τιθέντας, ἀθληταισιν ἀξιον πόνον,
οθεν κομίζω τήνδε νικητήρια
λαβών· τὰ μὲν γὰρ κουφα τοις νικωσιν ἦν
ἵππους ἄγεσθαι, τοῖσι δ’ αὖ τὰ μείζονα 1030
νικῶσι, πυγμὴν καὶ πάλην, βουφόρβια·
γυνὴ δ’ ἐπ’ αὐτοῖς εἵπετ’ · ἐντυχόντι δὲ
αἰσχρὸν παρεῖναι κέρδος ἦν τόδ’ εὐκλεές.
ἀλλ’ ὥσπερ εἷπον, σοὶ μέλειν γυναῖκα χρή·
οὐ γὰρ κλοπαίαν, ἀλλὰ σὺν πόνῳ λαβὼν 1035
ἥκω · χρόνῳ δὲ καὶ σύ μ’ αἰνέσεις ἴσως.

ΑΔ. οὗτοι σ’ ἀτίζων οὐδ’ έν ἐχθροῖσιν τιθεὶς
ἔκρυψ’ ἐμῆς γυναικὸς ἀθλίους τύχας·
ἀλλ’ ἄλγος ἄλγει τοῦτ’ ἂν ἦν προσκείμενον,
εἴ του πρὸς ἄλλον δώμαθ’ ὡρμήθης ξένου· 1040
ἅλις δὲ κλαίειν τούμὸν ἦν ἐμοὶ κακόν.
γυναῖκα δ’, εἴ πως ἔστιν, αἰτοῦμαί σ’, ἅναξ,
ἄλλον τιν’ ὅστις μὴ πέπονθεν οἷ’ ἐγώ
σώζειν ἄνωχθι Θεσσαλῶν, πολλοὶ δέ σοι
ξένοι Φεραίων, μὴ ’μέ · μιμνήσκεις κακῶν. 1045
οὐκ ἂν δυναίμην τήνδ’ ὁρῶν ἐν δώμασιν
ἄδακρυς εἶναι· μὴ νοσοῦντί-μοι νόσον
προσθῇς· ἅλις γὰρ συμφορᾷ βαρύνομαι.
ποῦ καὶ τρέφοιτ’ ὅέν δωμάτων νέα γυνής
νέα γάρ , ὥς ἐσθῆτι καὶ κόσμῳ πρέπει. 1050
πότερα μετ’ ἀνδρῶν δῆτ’ ἐνοικήσει στέγην;
καὶ πῶς ἀκραιφνὴς έν νέοις στρωφωμένη

