ΕΚΑ ΒΗ v 143

ὥς μοι κρίνωσιν ὀνείρους;
εἶδον γὰρ βαλιὰν ἔλαφον λύκου αἵμονι χαλᾷ 90
σφαζομέναν, ἀπ’ ἐμῶν γονάτων σπασθεῑσαν
ἀνάγκᾳ
οἰκτρῶς · καὶ τόδε δεῖμά μοι·
ἦλθ’ ὑπὲρ ἄκρας τύμβου κορυφᾶς
φάντασμ’ Ἀχιλέως· ᾔτει δὲ γέρας
τῶν πολυμόχθων τινὰ Τρωιάδων. 95
ἄπ’ ἐμᾶς οὖν ἀπ’ έμᾶς τόδε παιδὸς
πέμψατε , δαίμονες , ἱκετεύω.
XO. Ἑκάβη, σπουδῇ πρός σ’ έλιάσθην
τὰς δεσποσύνους σκηνὰς προλιποῦσ’,
ἵν’ ἐκληρώθην καὶ προσετάχθην 100
δούλη, πόλεως ἀπελαυνομένη
τῆς Ἰλιάδος, λόγχης αἰχμῇ
δοριθήρατος πρὸς Ἀχαιῶν,
οὐδὲν παθέων άποκουφίζουσ’,
ἀλλ’ ἀγγελίας βάρος ἀραμένη 105
μέγα σοί τε, γύναι, κῆρυξ ἀχέων.
έν γὰρ Ἀχαιοῖν πλήρει ξυνόδῳ
λέγεται δόξαι σὴν παῖδ’ Ἀχιλεῖ
σφάγιον θέσθαι · τύμβου δ’ ἐπιβὰς
οἷσθ’ ὅτε χρυσέοις ἐφάνη σὺν ὅπλοις, 110
τὰς ποντοπόρους δ’ ἔσχε σχεδίας
λαίφη προτόνοις ἐπερειδομένας,
τάδε θωΰσσων ·
ποτ δή, Δαναοί, τὸν ἐμὸν τύμβον
στέλλεσθ’ ἀγέραστον άφέντες; 115
πολλῆς δ’ ἔριδος συνέπαισε κλύδων,
δόξα δ’ ἐχώρει δίχ’ ἄν’ Ἑλλήνων
στρατὸν αἰχμητήν, τοῖς μὲν διδόναι
τύμβῳ σφάγιον, τοῖς δ’ οὐχὶ δοκοῦν.

