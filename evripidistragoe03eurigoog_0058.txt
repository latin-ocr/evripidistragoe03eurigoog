L DE CODICIBVS EVRIPIDEIS ET EDITIONIBVS

iecturae auctorem memoravi. ao siquando mihi acci·
derit, quod raro accidisse arbitror, ut alienas coniecturas
tanquam meas proferrem, quam invitus aliis feci iniuriam,
eam prompto animo et lubenti expiabo.

Cum inde ab a. 1857, quo anno altera Euripidis
editio mea prodiit, criticorum opera Euripideis fabulis
non deluerit atque cuin ipse per hos annos tragicis Grae-
cis assiduum et intentum studium impenderim, fieri non
potuit quin plurimis locis a pristina scriptura in hac
tertia editione discederem. gaudebo‘ equidem si emenda-
tiores et genuinae formae similiores egregii poetae tra-
goedias a nobis propositas esse iudicarint homines vere
philologi et a servili superstitione alieni. at omnibus
placere nemo poterit, neque imperiti vulgi favorem au·
cupabitur is qui uni studuerit veritati.

Scribebam Petropoli mense Decembri a. 1870.

