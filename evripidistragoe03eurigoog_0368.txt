258 HAEKTPA

εἰ χρῶμα ταύτὸν -κουρίμης ἔσται τριχός·
φιλεῖ γάρ, αἷμα ταύτὸν οἷς ἄν ᾖ πατρός,
τὰ πόλλ’ ὅμοια σώματος πεφυκέναι.

ΗΛ. οὐκ ἄξι’ ἀνδρός, αἶ γέρον, σοφοῦ λέγεις,
εἰ κρυπτὸν είς γῆν τήνδ’ ἄν Αἰγίσθου φόβῳ 52⁰2 '
δοκεῖς ἀδελφὸν τὸν ἐμὸν εὐθαρσῆ μολεῖν.
ἔπειτα χαίτης πῶς συνοίσεται πλόκος,

ὃ μὲν παλαίστραις ἀνδρὸς εὐγενοῦς τραφείς,
δ δὲ κτενισμοῖς θῆλυς; ἀλλ’ ἀμήχανον.
πολλοῖς δ’ ἂν εὕροις βοστρύχους ὁμοπτέρους 530 '
καὶ μὴ γεγῶσιν αἵματος ταύτοῦ, γέρον.

ΠΡ. σὺ δ’ εἰς ίχνος βᾶσ’ ἀρβύλης σκέψαι βάσιν,
εἰ σύμμετρος σῷ ποδὶ γενήσεται, τέκνον.

HA. πῶς δ’ ἂν γένοιτ’ ἄν έν κραταιλέῳ πέδῳ
γαίας ποδῶν ἔκμακτρον, εί δ’ ἔστιν τόδε, 535
δυοῖν ἀδελφοῖν ποὺς ἂν ού γένοιτ’ ἴσος
ἀνδρός τε καὶ γυναικός, ἀλλ’ ἅρσην κρατεῖ.

ΠΡ. οὐκ ἔστιν, εἰ καὶ γῆν κασίγνητος μόλοι,
κερκίδος ὅτῳ γνοίης ἂν ἐξύφασμα-σῆς,
ἐν ᾦ ποτ’ αὐτὸν ἐξέκλεψα μὴ θανεῖνς 540

HA. οὐκ οἶσθ’, Ὀρέστης ἡνίκ’ ἐκπίπτει χθονός,
νέαν μ’ ἔτ’ οὖσαν, εἰ δὲ κᾶκρεκον πέπλους,
πῶς ἂν τότ’ (ὃν παῖς ταύτά νῦν ἔχοι φάρη ,
εί μὴ ξυναύξοινθ’ οἰ πέπλοι τῷ σώματι,
ἀλλ’ ἥ τις αὐτοῦ τάφον ἐποικτείρας ξένος 545
ἐκείρατ’, ἢ τῆσδε σκοποὺς λαθών χθονός.

ΠΡ. οἱ δὲ ξένοι ποῦς βούλομαι γὰρ εἰσιδών
αὐτοὺς ἐρέσθαι σοῦ κασιγνήτου πέρι.

HA. οἵδ’ ἐκ δόμων βαίνουσι λαιψηρῷ ποδί.

Π Ρ. ἀλλ’ εὐγενεῖς μέν, ἐν δὲ κιβδήλῳ τόδε · 550
πολλοὶ γὰρ ὅντες εὐγενεῖς εἰσιν κακοί.
ὅμως δὲ χαίρειν τοὺς ξένους προσεννέπω.

