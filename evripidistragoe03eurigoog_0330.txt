220 EAENH

γέρας οὐ γέρας, ἀλλ’ ἔριν
Δαναῶν νεφέλαν ἐπὶ ναυσὶν ἄγων, 1135
εἴδωλον ι’ρὸν ”Ηρας.
ὅ τι θεὸς ἢ μὴ θεὸς ἢ τὸ μέσον, στρ.
τίς φηο) ἐρευνήσας βροτῶν
μακρότατον πέρας εὑρεῖν,
ὃς τὰ θεῶν ἐσορᾷ 1140
δεῦρο καὶ αὖθις ἐκεῖσε
καὶ πάλιν ἀντιλόγοις
πηδῶντ’ ἀνελπίστοις τύχαις;
σύ Διὸς ἔφυς, ὦ Ἑλένα, θυγάτηρ ·
πτανὸς γὰρ ἐν κόλποις σε Λή· 1145
δας ἐτέκνωσε πατήρ.
καὶ ἰαχὴ σὴ καθ’ Ἑλλανίαν
ἄδικος προδότις ἄπιστος ἄθεος · οὐδ’ ἔχω
τί τὸ σαφές, ὅ τι ποτ’ ἐν βροτοῖς.
τό θεῶν ἔπος ἀλαθὲς ηὗρον. 1150
ἄφρονες ὅσοι τὰς ἀρετὰς πολέμῳ ἀντ.
κτᾶσθε δορὸς ἀλκαίου λόγχαι-
σιν καταπαυόμενοι πό-
νους θνατῶν ἀπαθῶς.
εί γὰρ ἅμιλλα κρινεῖ νιν 1155
αἵματος, οὔποτ’ ἔρις
λείψει κατ’ ἀνθρώπων πόλεις.
αἳ Πριαμίδος ,γᾶς ἔλιπον θαλάμους,
ἐξὸν διορθῶσαι λόγοις
σὰν ἔριν, ῶ Ἑλένα. 1160
νῦν δ’ οἳ μὲν Ἅιδᾳ μέλονται κάτω,
τείχεα δὲ φλογερὸς ῶστε Διὸς ἐπέσυτο φλόξ,
ἐπὶ δὲ πάθεα πάθεσι φέρεις
ἀθλίοις ἐν συμφοραῖς αἰλίνοις.
1137-1150 :1151--1164

