374 ΙΚΕΤΙΔΕΣ 1

τὸ γὰρ θανόντων τέκνων
ἐπίπονόν τι κατὰ γυναῖκας
εἰς γόους πέφυκε πάθος. ἒ ἒ · 85
θανοῦσα τῶνδ’ ἀλγέων λαθοίμαν.

ΘΗ. τίνων γόους ἥκουσα καὶ στέρνων κτύπον
νεκρῶν τε θρήνους, τῶνδ’ ἀνακτόρων ἄπο
ἠχῆς ίούσης; ῶς φόβος μ’ ἀναπτεροῖ
μή μοί τι μήτηρ, ἣν μεταστείχω ποδὶ 90
χρονίαν ἀποῦσαν ἐκ δόμων, ἔχῃ νέον.
ἔα ·
τί χρῆμα, καινὰς εἰσβολὰς ὁρῶ γόων,
μητέρα γεραιὰν βωμίαν ἐφημένην
ξένας θ’ ὁμοῦ γυναῖκας, οὐχ ἕνα ῥυθμὸν
κακῶν ἐχούσας · ἔκ τε γὰρ γερασμίων 95
ὅσσων ἐλαύνουσ’ οἰκτρὸν εἰς γαῖαν δάκρυ,
κουραὶ δὲ καὶ πεπλῶματ’ οὐ θεωρικά.
τί ταῦτα, μῆτερ; σὸν τὸ μηνύειν ἐμοί,
ἡμῶν δ’ ἀκούειν· προσδοκῶ τι γὰρ νέον.

ΑΙ. ῶ παῖ, γυναῖκες αἵδε μητέρες τέκνων 100
τῶν κατθανόντων ἀμφὶ Καδμείας πύλας

 

ἑπτὰ στρατηγῶν· ἱκεσίοις δὲ σὺν κλάδοις
φρουροῦσί μ’, ῶς δέδορκας, έν κύκλῳ, τέκνον.
ΘΗ. τίς δ’ ὁ στενάζων οἰκτρὸν ἐν πύλαις ὅδε;
ΑΙ. Ἄδραστος, ῶς λέγουσιν, Ἀργείων ἅναξ. 105
ΘΗ. οἱ δ’ ἀμφὶ τόνδε παῖδες ἦ τούτου τέκνα;
ΑΙ. οὔκ , ἀλλὰ νεκρῶν τῶν ὀλωλότων κόροι.
’ ΘΗ. τί γὰρ πρὸς ἡμᾶς ἦλθον ἱκεσίᾳ χερί 3
ΑΙ. οἷδ’ · ἀλλὰ τῶνδε μῦθος οὑντεῦθεν, τέκνον.
ΘΗ. σὲ τὸν κατήρη χλανιδίοις ἀνιστορῶ. 110
λέγ’ ἐκκαλύψας κρᾶτα καὶ παρεὶς γόον·
πέρας γὰρ· οὐδὲν μὴ διὰ γλῶσσης ἰόν.
ΑΔ. ῶ καλλίνικε γῆς Ἀθηναίων ἅναξ,

