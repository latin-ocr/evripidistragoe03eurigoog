10.

ΕΥΡΙΠΙΔΟΥ
ΗΡΑΚΛΕΙΔΑΙ.

-..- ---.-·.‹—-—-——-

Πάλαι ποτ’ ε’στὶ τοῦτ’ ἐμοὶ δεδογμένον·

ὃ μὲν δίκαιος τοῖς πέλας πέφυκ’ ἀνήρ,

ὃ δ’ εἰς τὸ κέρδος λῆμ’ ἔχων ἀνειμένον

πόλει τ’ ἄχρηστος καὶ συναλλάσσεινςβαρύς,

αὐτῷ δ’ ἄριστος· οἶδα δ’ οὐ λόγῳ μαθών. 'o
ἐγώ γὰρ αίὸοἴ καὶ τὸ συγγενὲς σέβων,

ἐξὸν κατ’ ’Ἄργος ἡσύχως ναίειν, πόνων
πλείστων μετέσχον εἷς ἀνὴρ Ἡρακλέει,

ὅτ’ ἦν μεθ’ ἡμῶν· νῦν δ’ ἐπεὶ κατ’ οὐρανὸν
ναίει, τὰ κείνου τέκν’ ἔχων ὑπὸ πτεροῖς 10
σώζω ταδ’ αὐτὸς δεόμενος σωτηρίας.

ἐπεὶ γὰρ αὐτῶν γῆς ἀπηλλάχθη πατήρ,

πρῶτον μὲν ἡμᾶς ἤθελ’ Εὐρυσθεὺς κτανεῖν ·
ἀλλ’ ἐξέδραμεν· καὶ πόλις μὲν οἴχεται,

ψυχὴ δ’ ἐστάθη. φεύγομεν δ’ ἀλώμενοι 15
ἄλλην ἀπ’ ἄλλης ἐξορίζοντες πόλιν.

πρὸς τοῖς γὰρ ἄλλοις καὶ τόδ’ Εὐρυσθεὺς κακοῖς
ὕβρισμ’ ἐς ἡμᾶς ἠξίωσεν ὑβρίσαι ·

πέμπων ὅπου γῆς πυνθάνοιθ’ ἱδρυμένους
κήρυκας ἐξαιτεῖ τε κᾶξείργει χθονός, 20
πόλιν προτείνων ’Ἄργος οὐ σμικρὰν φίλην
ἐχθράν τε θέσθαι, χαῦτόν εὐτυχοῦνθ’ ἅμα.

 

