246

XO.

ΗΛΕΚΤΡΛ

θὲς τόδε τεῦχος ἐμᾶς ἀπὸ κρατὸς ἑ- 140
λοῦσ’, ἵνα πατρὶ γόους νυχίους

ἐπορθοβοάσω ,

ἰαχὰν ἀοιδὰν μέλος Ἀίδα.

πάτερ , σοὶ κατὰ γᾶς ἐννέπω γόους ,

οἷς ἀεὶ τὸ κατ’ ἆμαρ 145
διέπομαι, κατὰ μὲν φίλαν

ὄνυχι τεμνομένα δέραν,

χέρα δὲ κρᾶτ’ ἐπὶ κούριμον

ι τιθεμένα θανάτῳ σῷ.

ἓ ἔ, δρύπτε κάρα · ἀντ. 150
οἷα δέ τις κύκνος ἀχέτας

ποταμίοις παρὰ χεύμασιν

πατέρα φίλτατον ἄγκαλεῑ,

ὀλόμενον δολίοις βρόχων

ἕρκεσιν , (ὃς σὲ τὸν ἄθλιον 155
πατέρ’ ἐγώ κατακλαίομαι,

λουτρὰ πανύσταθ’ ὑδρανάμενον χροΐ,

κοίτᾳ ἐν οἰκτροτάτᾳ θανάτου.

ίοό μοί μοι

πικρᾶς μὲν πελέκεως τομᾶς σᾶς , πάτερ, 160
πικρᾶς δ’ ἐκ Τροίας ὁδοῦ βουλᾶς.

οὐ μίτραισι γυνή σε

δέξατ’ οὐδ’ ἐπὶ στεφάνοις.

ξίφεσι δ’ ἀμφιτόμοις λυγρὰν

Αἰγίσθου λώβαν θεμένα 165
δόλιον ἔσχεν ἀκοίταν.

Ἀγαμέμνονος οἶ κόρα, ’ ⁶³9·

ἤλυθον, Ἠλέκτρα, ποτὶ σὰν ἀγρότειραν αὐλάν,
ἔμολέ τις ἔμολε γαλακτοπότας ἀνὴρ

140- 149 -...= 157- 166

167 -· 189 ---.· 190 -- 212

