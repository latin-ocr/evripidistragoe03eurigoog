266 ΗΛΕΚΤΡΑ

ποίῳ τρόπῳ δὲκαὶ τίνι ῥυθμῷ φόνου
κτείνει Θυέστου παῖδα, βούλομαι μαθεῖν.
ΑΓΓ. ἐπεὶ μελάθρων τῶνδ’ ἀπήραμεν πόδα,
εἰσβάντες ᾖμεν δίκροτον εἰς ἁμαξιτόν, 775
ἔνθ’ ἦν ὁ κλεινὸς τῶν Μυκηναίων ἅναξ.
κυρεῖ δὲ κήποις έν καταρρύτοις βεβώς,
δρέπων τερείνης μυρσίνης κάρα πλόκους·
ἰδών τ’ ἀυτεῖ· χαίρετ’, ὦ ξένοι· τίνες
πόθεν πορεύεσθ’ ἔστε τ’ ἐκ ποίας χθονός; 780
ὃ δ’ εἶπ’ Ὀρέστης· Θεσσαλοί· πρὸς δ” Ἀλφεὸν
θύσοντες ἐρχόμεσθ’ Ὀλυμπίῳ Διί.
κλύων δὲ ταῦτ’ Αἴγισθος ἐννέπει τάδε ·
νῦν μὲν παρ’ ἡμῖν χρὴ συνεστίους ἐμοὶ
θοίνῃ γενέσθαι · τυγχάνω δὲ βουθυτῶν 785
Νύμφαις· ἑῷοι δ’ ἐξαναστάντες λέχους
εἰς ταύτὸν ἥξετ’. ἀλλ’ ἴωμεν εἰς δόμους —-
καὶ ταῦθ’ ἅμ’ ἠγόρευε καὶ χερὸς λαβὼν
παρῆγεν ἡμᾶς — οὐδ’ ἀπαρνεῖσθαι χρεών.
ἐπεὶ δ’ ἐν οἴκοις ἦμεν, ἐννέπει τάδε· 790
λούτρ’ ὦς τάχιστα τοῖς ξένοις τις αἰρέτω,
ὥς ἀμφὶ βωμὸν στῶσι χερνίβων πέλας.
ἀλλ’ εἶπ’ Ὀρέστης· ἀρτίως ἡγνίσμεθα
λουτροῖσι καθαροῖς ποταμίων ῥείθρων ἄπο.
εἰ δὲ ξένους ἀστοῖσι συνθύειν χρεών, 795
Αἴγισθ’, ἕτοιμοι κούκ ἀπαρνούμεσθ’, ἄναξ.
τοῦτον μὲν οὖν μεθεῖσαν ἐκ μέσου λόγον·
λόγχας δὲ θέντες δεσπότου φρουρήματα
δμῶες πρὸς ἔργον πάντες ἵεσαν χέρας. ’
οἳ μὲν σφαγεῖον ἔφερον, οἳ δ’ ᾖρον κανᾶ, 800
ἄλλοι δὲ πῦρ ἀνῆπτον ἀμφί τ’ ἐσχάρας
λέβητας ὤρθουν· πᾶσα δ’ ἐκτύπει στέγη.
λαβὼν δὲ προχύτας μητρὸς εὐνέτης σέθεν

