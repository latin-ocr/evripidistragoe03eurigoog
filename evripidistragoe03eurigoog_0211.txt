BAKXAI 99

ἐν ποικίλαισι νεβρίσι Τειρεσίαν ὁρῶ
πατέρα τε μητρὸς τῆς ἐμῆς, πολὺν γέλων, 250
νάρθηκι βακχεύοντ’ · ἀναίνομαι [πάτερ]
τὸ γῆρας ὑμῶν εἰσορῶν νοῦν οὐκ ἔχον.
οὐκ ἀποτινάξεις κισσόν; οὐκ ἐλευθέραν
θύρσου μεθήσεις χεῖρ’, ἐμῆς μητρὸς πάτερ;
σύ ταῦτ’ ἔπεισας, Τειρεσία· τόνδ’ αὖ θέλεις 255
τὸν δαίμον’ ἀνθρώποισιν εἰσφέρων νέον
σκοπεῖν πτερωτούς κάμπύρων μισθοὺς φέρειν.
εἰ μή σε γῆρας πολιὸν ἐξερρύετο,
καθῆσ’ ἂν ἐν Βάκχαισι δέσμιος μέσαις,
τελετάς πονηρὰς εἰσάγων · γυναιξὶ γὰρ 260
ὅπου βότρυος ἐν δαιτὶ γίγνεται γάνος,
οὐχ ὑγιὲς οὐδὲν ἔτι λέγω τῶν ὀργίων.
XO. τῆς δυσσεβείας. ῶ ξέν’, οὐκ αίδεῖ θεοὺς
Κάδμον τε τόν σπείραντα γηγενῆ στάχυν;
Ἐχίονος δ’ ῶν παῖς καταισχύνεις γένος; 265
TEI. ὅταν λάβῃ τις τῶν λόγων ἀνὴρ σοφὸς
καλάς ἀφορμάς, ού μέγ’ ἔργον εὖ λέγειν·
σύ δ’ εὔτροχον μὲν γλῶσσαν ῶς φρονῶν ἔχεις,
ἐν τοῖς λόγοισι δ’ ούκ ἔνεισί σοι φρένες.
θρασύς τε δυνατὸς καὶ λέγειν οἷός τ’ ἀνὴρ 270
κακὸς πολίτης γίγνεται νοῦν οὐκ ἔχων.
οὗτος δ’ ὁ δαίμων ὁ νέος ὃν σύ διαγελᾷς,
οὐκ ἂν δυναίμην μέγεθος ἐξειπεῖν ὅσος
καθ’ Ἑλλάδ’ ἔσται. δύο γάρ, ῶ νεανία,
τὰ πρῶτ’ ἐν ἀνθρώποισι · Δημήτηρ θεά· 275
γῆ δ’ ἐστίν, ὄνομα δ’ ὁπότερον βούλει κάλει ·
αὕτη μὲν ἐν ξηροῖσιν ἐκτρέφει βροτούς·
ὃς δ’ ἦλθεν ἐπὶ τᾶντίπαλον ὁ Σεμέλης γόνος
βότρυος ὑγρὸν πῶμ’ ηὗρε κείσηνέγκατο
θνητοῖς, ὃ παύει“τούς ταλαιπώρους βροτοὺς 280

εχ*

