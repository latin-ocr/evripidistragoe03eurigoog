EAENH 213

τὰ ζῶντα τοῖς θανοῦσιν ἀποδοίη ποτ’ am]

σὺ δὴ τὰ τοῦ θεοῦ καὶ τὰ τοῦ πατρὸς σκόπει,
πότερον ὁ δαίμων χῶ θανῶν τὰ τῶν πέλας 915
βούλοιντ’ ἀν ἦ οὗ βούλοιντ’ ἀν ἀποδοῦναι πάλιν.
δοκῶ μέν. οῦκουν χρή σε συγγόνῳ πλέον

νέμειν ματαίῳ μᾶλλον ἢ χρηστῷ πατρί.

εἰ δ’ οὖσα μάντις καὶ τὰ θεῖ’ ἡγουμένη

τὸ μὲν δίκαιον τοῦ πατρὸς διαφθερεῖς, 920
τῷ δ’ οὐ δικαίῳ συγγόνῳ δώσεις χάριν,

αἰσχρὸν τὰ μέν σε θεῖα πάντ’ ἐξειδέναι,

τά τ’ ὄντα καὶ μή, τά δὲ δίκαια μὴ εἰδέναι.
************
τήν τ’ ἀθλίαν ἔμ’, οἶσιν ἔγκειμαι κακοῖς,

ῥῦσαι, πάρεργον δοῦσα τοῦτο τῆς τύχης· 925
Ἑλένην γὰρ οὐδεὶς ὅστις ού στυγεῖ βροτῶν ·

ἢ κλῄζομαι καθ’ Ἑλλάδ’ ῶς προδοῦσ’ ἐμὸν

πόσιν Φρυγῶν ᾤκησα πολυχρύσους δόμους.

ἢν δ’ Ἑλλάδ’ ἔλθω κάπιβῶ Σπάρτης ποτέ ,’
κλύοντες εἰσιδόντες ῶς τέχναις θεῶν 930
ὤλοντ’ ,έγῶ δὲ προδότις οῦκ ημην φίλων,

πάλιν μ’ ἀνάξουσ’ εἰς τὸ σῶφρον αὖθις αὖ
ἐκδῶσομαί τε θυγατέρ’ ην οὐδεὶς γαμεῖ,

τὴν δ’ ἐνθάδ’ έκλιποῦσ’ ἀλητείαν πικρὰν

ὄντων ἐν οἴκοις χρημάτων ὀνήσομαι. 935
κεί μὲν θανῶν ὅδ’ ἐν πυρᾷ κατεσφάγη,

πρόσω σφ’ ἀπόντα δακρύοις ἀν ἠγάπων ·

νῦν δ’ ὄντα καὶ σωθέντ’ ἀφαιρεθήσομαι;

μὴ δῆτα, παρθέν’, ἀλλά σ’ ἱκετεύω τόδε·

δὸς τὴν χάριν μοι τήνδε καὶ μιμοῦ τρόπους 940
πατρός δικαίου · παισὶ γὰρ κλέος τόδε

κάλλιστον, ὅστις ἐκ πατρὸς χρηστοῦ γεγῶς

εἰς ταύτὸν ἦλθε τοῖς τεκοῦσι τοὺς τρόπους.

