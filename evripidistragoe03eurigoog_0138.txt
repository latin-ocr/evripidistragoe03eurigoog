28 ΑΛΚΗΣΤΙΣ

παῦσαι δέ, πρέσβυ, παῖδα σὸν κακορροθῶν.
ΑΔ. λέγ’, ὥς ἐμοῦ λέξαντος · εἰ δ’ ἀλγεῖς κλύων
τάληθές, οὐ χρῆν σ’ εἰς ἔμ’ ἐξαμαρτάνειν.
ΦΕ. σοῦ δ’ ἀν προθνήσκων μᾶλλον ἐξημάρτανον. 710
ΑΔ. ταύτὸν γὰρ ἡβῶντ’ ἄνδρα καὶ πρέσβυν θανεῖν;
ΦΕ. ψυχῇ μιᾷ ζῆν, οὐ δυοῖν ὀφείλομεν.
ΑΔ. καὶ μὴν Διός γε μείζον’ ἀν ζῴης χρόνον. ⁷13
ΦΕ. ἀλλ’ οὐ συ νεκρόν γ’ ἀντὶ σοῦ τόνδ’ ἐκφέρεις. 716
AA. σημεῖα τῆς σῆς, ω κάκιστ’, ἀψυχίας.
ΦΕ. οὔτοι πρὸς ἡμῶν γ’ ωλετ’· οὐκ ἐρεῖς τόδε.
ΑΔ. φεῦ ·
εἶθ’ ἀνδρὸς ἔλθοις τοῦδέ γ’ εἰς χρείαν ποτέ. 719

ΦΕ. ἀρᾷ γονεῦσιν οὐδὲν ἔκδικον παθω’ν; 714
AA. μακροῦ βίου γάρ ᾐσθόμην ἐρῶντά σε. 715

ΦΕ. μνήστευε πολλάς, ὥς θάνωσι πλείονες. 720

AA. σοὶ τοῦτ’ ὄνειδος· ού γὰρ ἤθελες θανεῖν.

ΦΕ. φίλον τὸ φέγγος τοῦτο τοῦ θεοῦ, φίλον.

ΑΔ. κακὸν τὸ λῆμα κούκ ἐν ἀνδράσιν τὸ σόν.

ΦΕ. οὐκ ἐγγελᾷς γέροντα ,βαστάζων νεκρόν.

ΑΔ. θανεῖ γε μέντοι δυσκλεής, ὅταν θάνῃς. 725

ΦΕ. κακῶς ἀκούειν οὐ μέλει θανόντι μοι.

ΑΔ. φεῦ φεῦ· τὸ γῆρας (ὃς ἀναιδείας πλέων.

ΦΕ. ἥδ’ οὐκ ἀναιδής· τήνδ’ ἐφηῦρες ἄφρονα.

ΑΔ. ἄπελθε κάμὲ τόνδ’ ἔα θάψαι νεκρόν.

ΦΕ. ἄπειμι · θάψεις δ’ αὐτὸς ὢν αὐτῆς φονεύς, 730
δίκας τε δώσεις τοῖσι κηδεσταῖς ἔτι.
ἦ τᾶρ”Ἀκαστος οὐκέτ’ ἔστ’ ἐν ἀνδράσιν,
εἰ μή σ’ ἀδελφῆς αἷμα τιμωρήσεται.

ΑΔ. ἔρρων νυν αὐτὸς χὴ ξυνοικήσασά σοι
ἄπαιδε παιδὸς ὄντος, ὥσπερ ἄξιοι, 73ε
γηράσκετ’ · οὐ γὰρ τῷδέ γ’ εἰς ταύτὸν στέγος
νεῖσθ’ · εἰ δ’ ἀπειπεῖν χρῆν με κηρύκων ὕπο

 

 

