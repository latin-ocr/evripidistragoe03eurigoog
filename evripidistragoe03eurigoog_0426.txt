314

HPAKAEIAAI -

’ὸ δ’ οὔτε τοὺς κλύοντας αἰδεσθεὶς λόγων

οὔτ’ αὐτὸς αὑτοῦ δειλίαν στρατηγὸς ὤν,

ἐλθεῖν ἐτόλμησ’ ἐγγὺς ἀλκίμου δορός, 815
ἀλλ’ ἦν κάκιστος· εἶτα τοιοῦτος γεγώς

τοὺς Ἡρακλείους ἦλθε δουλώσων γόνους.

“Tuos μὲν οὖν ἀπῴχετ’ είς τάξιν πάλιν·

μάντεις δ’ ἐπειδὴ μονομάχου δι’ ἀσπίδος
διαλλαγὰς ἔγνωσαν ού τελουμένας, 820
ἔσφαζον, οὐκ ἔμελλον, ἀλλ’ ἀφίεσαν

λαιμῶν βροτείων εὐθὺς οὔριον φόνον.

οἳ δ’ ἅρματ’ εἰσέβαινον, οἳ δ’ ὑπ’ ἀσπίδων
πλευροῖς ἔκρυπτον πλεύρ’· Ἀθηναίων δ’ ἅναξ
στρατῷ παρήγγειλ’ οἷα χρὴ τὸν εὐγενῆ · 825
ὦ ξυμπολῖται, τῇ τε βοσκούσῃ χθονὶ

καὶ τῇ τεκούσῃ νῦν τιν’ ἀρκέσαι χρεών.

’ὃ δ’ αὖ τό τ’ ’Ἁργος μὴ καταισχῦναι θέλειν

καὶ τὰς Μυκήνας συμμάχους ἐλίσσετο.

ἐπεὶ δ’ ἐσήμην’ ὄρθιον Τυρσηνικῇ 830
σάλπιγγι καὶ συνῆψαν ἀλλήλοις μάχην,

πόσον τιν’ αὐχεῖς πάταγον ἀσπίδων βρέμειν,
πόσον τινὰ στεναγμὸν οἰμωγήν θ’ ὁμοῦ;

τὰ πρῶτα μέν νυν πίτυλος Ἀργείου δορὸς
ἐρρήξαθ·’ ἡμᾶς· εἶτ’ ἐχώρησαν πάλιν. 835 2
τὸ δεύτερον δὲ ποὺς ἐπαλλαχθεὶς ποδί,

ἀνὴρ δ’ ἐπ’ ἀνδρὶ στὰς ἐκαρτέρει μάχῃ ·

πολλοὶ δ’ ἔπιπτον, ἦν δὲ δύο κελεύσματα·

ὦ τὰς Ἀθήνας, ὦ τὸν Ἀργείων γύην

σπείροντες, οὐκ ἀρήξετ’ αἰσχύνην πόλει; 840
μόλις δὲ πάντα δρῶντες οὐκ ἄτερ πόνων
ἐτρεψάμεσθ·’ Ἀργεῖον εἰς φυγὴν δόρυ.

κάνταῦθ’ ὁ πρέσβυς Ὕλλον ἐξορμώμενον

ἰδών, ὀρέξας ἱκέτευσε δεξιάν

 

