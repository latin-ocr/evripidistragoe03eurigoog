242 HAEKTPA

Ἀγαμέμνονος ποινάτορ’, εἶργεν ἐν δόμοις
Αἴγισθος οὐδ’ ἥρμοζε νυμφίω τινί.
ἐπεὶ δὲ καὶ τοῦτ’ ῆν φόβου πολλοῦ πλέων, 25
μή τῳ λαθραίως τέκνα γενναίω τέκοι,
κτανεῖν σφε βουλεύσαντος ωμόφρων ὅμως
- μήτηρ νιν ἐξέσωσεν Αἰγίσθου χερός.
εἰς μὲν γὰρ ἄνδρα σκῆψιν εἶχ’ ὀλωλότα,
παίδων δ’ ἔδεισε μὴ φθονηθείη φόνῳ. 30
ἐκ τῶνδε δὴ τοιόνδ’ ἐμηχανήσατο
Αἴγισθος· ὃς μὲν γῆς ἀπηλλάχθη φυγὰς
Ἀγαμέμνονος παῖς, χρυσὸν εἶφ’ ὃς ἀν κτάνῃ,
ἡμῖν δὲ δὴ δίδωσιν Ἠλέκτραν ἔχειν
δάμαρτα, πατέρων μὲν Μυκηναίων άπο 35
γεγῶσιν · ού δὴ τοῦτό γ’ ἐξελέγχομαι·
λαμπροὶ γὰρ εἰς γένος γε, χρημάτων γε μὴν
πένητες, ἔνθεν ηὑγένει’ ἀπόλλυται·
ὡς ἀσθενεῖ δοὺς ἀσθενῆ λάβοι φόβον.
εἰ γάρ νιν ἔσχεν ἀξίωμ’ ἔχων ἀνήρ, 40
εὕδοντ’ ἀν ἐξήγειρε τὸν Ἀγαμέμνονος
φόνον δίκη τ’ ἂν ἦλθεν Αἰγίσθῳ τότε.
ἢν οὔποθ’ ἀνὴρ ὅδε, σύνοιδέ μοι Κύπρις
[ᾔσχυνεν εὐνῇ· παρθένος δ’ ἔτ’ ἐστὶ δή].
αἰσχύνομαι γὰρ ὀλβίων ἀνδρῶν τέκνα 45
λαβών ὑβρίζειν, οὐ κατάξιος γεγοός.
σέβω δὲ τόν λόγοισι κηδεύοντ’ ἐμοὶ
ἄθλιον Ὀρέστην, εἴ ποτ’ εἰς”Αργος μολών
γάμους ἀδελφῆς δυστυχεῖς ἐσόψεται.
ὅστις δέ μ’ εἷναί φησι μῶρον εί λαβών . 50
νέαν ἐς οἴκους παρθένον μὴ θιγγάνω,
γνώμης πονηροῖς κανόσιν ἀναμετρούμενος
τὸ σῶφρον ἴστω καύτὸς ἂν τοιοῦτος ὥν.
ΗΛ. ὦ νὺξ μέλαινα, χρυσέων ἄστρων τροφέ,

 

 

 

