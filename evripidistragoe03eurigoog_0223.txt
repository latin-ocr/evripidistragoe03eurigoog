BAKXAI 113

ὁρῶ δὲ θιάσους ,τρεῖς γυναικείων χορῶν, 680
ὦν ἦρχ’ ἑνὸς μὲν Αὐτονόη, τοῦ δευτέρου
μήτηρ Ἀγαύη σή, τρίτου δ’ Ἰνω χοροῦ.
ηὗδον δὲ πᾶσαι σώμασιν παρειμέναι,
οἷὶ μὲν πρὸς ἐλάτης νῶτ’ ἐρείσασαι φόβην,
αἲ δ’ ἐν δρυὸς φύλλοισι πρὸς πέδῳ κάρα 685
εἰκῇ βαλοῦσαι σωφρόνως, οὐχ ὥς σύ φὴς
ᾠνωμένας κρατῆρι καὶ λωτοῦ ψόφῳ
θηρᾶν καθ’ ὕλην Κύπριν ἠνεμωμένας.
ἡ σὴ δὲ μήτηρ ὠλόλυξεν ἐν μέσαις
σταθεῖσα Βάκχαις, ἐξ ὕπνου κινεῖν δέμας, 690
μυκήμαθ’ ὥς ἤκουσε κεροφόρων βοῶν.
αἳ δ’ ἀποβαλοῦσαι θαλερὸν ὀμμάτων ὕπνον
ἀνῇξαν ὀρθαί, θαῦμ’ ἰδεῖν εύκοσμιάς,
νέαι παλαιαὶ παρθένοι τ’ ἔτ’ ἄζυγες.
καὶ πρῶτα μὲν καθεῖσαν είς ὤμους κόμας 695
Ινεβρίδας τ’ ἀνεστείλανθ’ ὅσαισιν ἀμμάτων
σύνδεσμ’ ἐλέλυτο, καὶ καταστίκτους δορὰς
ὄφεσι κατεζώσαντο λιχμῶσιν γένυν.
αἳ δ’ ἀγκάλαισι δορκάδ’ ἦ σκύμνους λύκων
-ἀγρίους ἔχουσαι λευκὸν ἐδίδοσαν γάλα, 700
ὅσαις νεοτόκοις μαστὸς ἦν σπαργῶν ἔτι
βρέφη λιπούσαις· ἐπὶ δ’ ἔθεντο κισσίνους
στεφάνους δρυός τε μίλακός τ’ ἀνθεσφόρου.
θύρσον δέ τις λαβοῦσ’ ἔπαισεν εἰς πέτραν,
ὅθεν δροσώδης ὕδατος ἐκπηδᾷ νοτίς · 705
άλλη δὲ νάρθηκ’ είς πέδον καθῆκε γῆς,
καὶ τῇδε κρήνην ἐξανῆκ’ οἴνου θεός ·

> ὅσαις δὲ λευκοῦ πώματος πόθος παρῆν,
ἄκροισι δακτύλοισι διαμῶσαι χθόνα
γάλακτος ἑσμοὺς εἶχον · ἐκ δὲ κισσίνων 710

θύρσων γλυκεῖαι μέλιτος ἔσταζον ῥοαί.
svam. vos.. Ι. 8

