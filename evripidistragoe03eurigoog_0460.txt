346 ,ΗΡΑΚΑΗΣ MAI ΝΟΜΕΝΟΣ

παιᾶνας δ’ ἐπὶ σοῖς μελάθροις
κύκνος ὥς γέρων ἀοιδὸς
πολιᾶν ἐκ γενύων
κελαδήσω · τὸ γὰρ εὖ
τοῖς ὕμνοισιν ὑπάρχει, · 695
Διὸς ὃ παῖς· τὸ δ’ εὐγενίας
κλέος ὑπερβάλλων [ἀρετᾷ]
μοχθήσας τὸν ἄκυμον
θῆκεν βίοτον βροτοῖς
πέρσας δείματα θηρῶν. 700
AYK. εἰς καιρὸν οἴκων, Ἀμφιτρύων, ἔξω περᾷς ·
χρόνος γὰρ ἤδη δαρὸς ἐξ ὅτου πέπλοις
κοσμεῖσθε σῶμα καὶ νεκρῶν ἀγάλμασιν.
ἀλλ’ εἷα, παῖδας καὶ δάμαρθ’ Ἡρακλέους
ἔξω κέλευε τῶνδε φαίνεσθαι δόμων, 705
ἐφ’ οἷς ὑπέστητ’ αὐτεπάγγελτοι θανεῖν.
ΑΜ. αναξ , διώκεις μ’ ἀθλίως πεπραγότα
ὕβριν θ’ ὑβρίζεις ἐπὶ θανοῦσι τοῖς ἐμοῖς·
ὁὶ χρῆν σε μετρίως, κεί κρατεῖς, σπουδὴν ἔχειν.
ἐπεὶ δ’ ἀνάγκην προστίθης ἡμῖν θανεῖν, 710
στέργειν ἀνάγκη, δραστέον θ’ ἃ σοὶ δοκεῖ.
AYK. ποῦ δῆτα Μεγάρας ποῦ τέκν’ Ἀλκμήνης γόνους
AM. δοκῶ μὲν αὐτήν, ’ὥς θύραθεν εἰκάσαι,
AYK. τί χρῆμα; δόξης τῆσδ’ ἔχεις τεκμήριον;
ΑΜ. ἱκέτιν πρὸς ἁγνοῖς ἑστίας θάσσειν βάθροις 715
AYK. ἀνόνητά γ’ ἱκετεύουσαν ἐκσῶσαι βίον.
ΑΜ. καὶ τὸν θανόντα γ’ ἀνακαλεῖν μάτην πόσιν.

’ AYK. ὃ δ’ οὐ πάρεστιν οὐδὲ μὴ μόλῃ ποτέ.

ΑΜ. οὔκ, εἴ γε μή τις θεῶν ἀναστήσειέ νιν.

AYK. χώρει πρὸς αὐτὴν καὶ κόμιζ’ ἐκ δωμάτων. 720
AM. μέτοχος ἂν εἴην τοῦ φόνου δράσας τόδε.

AYK. ἡμεῖς, ἐπειδὴ σοὶ τόδ’ ἔστ’ ἐνθύμιον,

