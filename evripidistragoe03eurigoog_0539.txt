ΙΠΠΟΛΥΤΟΣ 425

νόθον φρονοῦντα γνήσι’, οἶσθά νιν καλῶς,
Ἱππόλυτον. ΦΑΙ. οἴμοι. ΤΡ. θιγγάνει σέθεν
τόδε; 310
ΦΑΙ. ἀπώλεσάς με, μαῖα, καί σε πρὸς θεῶν
τοῦδ’ ἀνδρὸς αὖθις λίσσομαι σιγᾶν πέρι.
ΤΡ. ὁρᾷςς φρονεῖς μὲν εὖ, φρονοῦσα δ’ οὐ θέλεις
παῖδάς τ’ ὀνῆσαι καὶ σὸν ἐκσῶσαι βίον. ¹
ΦΑΙ. φιλῶ τέκν’ · ἄλλῃ δ’ ἐν τύχῃ χειμάζομαι. 315
TP. ἁγνὰς μέν, ὦ παῖ, χεῖρας αἵματος φέρεις;
ΦΑΙ. χεῖρες μὲν ἁγναί, φρὴν δ’ ἔχει μίασμά τι.
ΤΡ. μῶν ἐξ ἐπακτοῦ πημονῆς ἐχθρῶν nvos-3
ΦΑΙ. φίλος μ’ άπόλλυσ’ οὐχ ἑκοῦσαν οὐχ ἑκών.
ΤΡ. Θησεύς τιν’ ἡμάρτηκεν εἰς σ’ ἆμαρτίαν; 3Ξο
ΦΑΙ. μὴ δρῶσ’ ἔγωγ’ ἐκεῖνον ὀφθείην κακῶς.
ΤΡ. τί γὰρ τὸ δεινὸν τοῦθ’ ὅ σ’ ἐξαίρει θανεῖν;
ΦΑΙ. ἔα μ’ ἁμαρτεῖν· οῦ γὰρ είς σ’ ἁμαρτάνω.
ΤΡ. οὐ δῆθ’ ἑκοῦσά γ’, ἐν δὲ σοὶ λελείψομαι.
ΦΑΙ. τί δρᾷς; βιάζει χειρὸς ἐξαρτωμένης 325
TP. καὶ σῶν γε γονάτων, κού μεθήσομαί ποτε.
ΦΑΙ. κάκ’, ὦ τάλαινα, σοὶ τάδ’, εἰ πεύσει, κακά.
ΤΡ. μεῖζον γὰρ ἦ σοῦ μὴ τυχεῖν τί μοι κακόν;
ΦΑΙ. ὀλεῖς· τὸ μέντοι πρᾶγμ’ ἐμοὶ τιμὴν φέρει.
ΤΡ. [κᾶπειτα κρύπτεις χρῆσθ’ ἱκνουμένης &po-333 33οἱ ¹44„
ΦΑΙ. ἐκ τῶν γὰρ αἰσχρῶν ἐσθλὰ μηχανώμεθα. Ῐ *sssf-’³¹⁷⁹' ἰ’
ΤΡ. οὔκουν λέγουσα τιμιωτέρα φανεῖς ‘³
ΦΑΙ. ἄπελθε πρὸς θεῶν δεξιᾶς τ’ ἐμῆς μέθες.
ΤΡ. οὐ δῆτ’, ἐπεί μοι δῶρον οὐ δίδως ὃ χρῆν.
ΦΑΙ. δώσω · σέβας γὰρ χειρὸς αἰδοῦμαι τὸ σόν. 335
ΤΡ. σιγῷμ’ ἂν ἤδη· σὸς γὰρ οὑντεῦθεν λόγος.
ΦΑΙ. ὦ τλῆμον, οἷον, μῆτερ, ἠράσθης ἔρον,
ΤΡ. ὃν ἔσχε ταύρου, τέκνον, ἦ τί φῆς τόδε;
ΦΑΙ. σύ τ’, ὦ τάλαιν’ ὅμαιμε, Διονύσου δάμαρ,

