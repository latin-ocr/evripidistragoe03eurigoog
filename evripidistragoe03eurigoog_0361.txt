*Fr
G

πρόσω γὰρ ἄστεως οὖσα τάν πόλει κακὰ
ούκ οἶδα, νῦν δὲ βούλομαι κάγῶ μαθεῖν.

ΗΛΕΚΤΡΑ

251

HA. λέγοιμ’ ἄν, εἰ χρή· χρὴ δὲ πρὸς φίλον λέγειν 300

τύχας βαρείας τὰς ἐμὰς κάμοῦ πατρός.
ἐπεὶ δὲ κινεῖς μῦθον, ἱκετεύω, ξένε,
ἄγγελλ’ Ὀρέστῃ τάμὰ καὶ κείνου κακά,
πρῶτον μὲν οἵοις έν πέπλοις αὐλίζομαι,
πίνῳ θ’ ὅσῳ βέβριθ’, ὑπὸ στέγαισί τε
οἵαισι ναίω βασιλικῶν ἐκ δωμάτων,
αύτὴ μὲν ἐκμοχθοῦσα κερκίσιν πέπλους,
[ἢ γυμνὸν ἔξω σῶμα καὶ στερήσομαι,]
αὐτὴ δὲ πηγὰς ποταμίους φορουμένη.
ἀναίνομαι δὲ γυμνὰς οὖσα παρθένους,
ἀνέορτος ἱερῶν καὶ χορῶν τητωμένη,
ἀναίνομαι δὲ Κάστορ’, ᾦ πρὶν είς θεοὺς
ἐλθεῖν ἔμ’ ἐμνήστευον, οὖσαν ἐγγενῆ.
μήτηρ δ’ ἐμὴ Φρυγίοισιν ἐν σκυλεύμασι
θρόνῳ κάθηται, πρὸς δ’ ἕδραισιν Ἀσίδες
δμωαὶ στατίζουσ’, ἃς ἔπερσ’ ἐμὸς πατήρ,
Ἰδαῖα φάρη χρυσέαις ἐζευγμέναι

πόρπαισιν. αἷμα δ’ ἔτι πατρὸς κατὰ στέγας ’

μέλαν σέσηπεν· ὃς δ’ ἐκεῖνον ἔκτανεν,
είς ταύτά βαίνων ἅρματ’ ἐκφοιτᾷ πατρὶ
καὶ σκῆπτρ’ ἐν οἷς Ἕλλησιν ἐστρατηλάτει
μιαιφόνοισι χερσὶ γαυροῦται λαβών.
Ἀγαμέμνονος δὲ τύμβος ἠτιμασμένος
οὔπω χοάς ποτ’ οὐδὲ κλῶνα μυρσίνης
ἔλαβε, πυρὰ δὲ χέρσος ἀγλαϊσμάτων.
μέθῃ δὲ βρεχθεὶς τῆς ἐμῆς μητρὸς πόσις
ὁ κλεινός, ὡς λέγουσιν, ἐνθρώσκει τάφῳ
πέτροις τε λεύει μνῆμα λάινον πατρὸς
καὶ τοῦτο τολμᾷ τοῦπος είς ἡμᾶς λέγειν ·

’ 305

311

310

315

320

325

