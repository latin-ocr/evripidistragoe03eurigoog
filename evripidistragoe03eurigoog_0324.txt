214 EAENH

XO. οἰκτρὸν μὲν οἷ παρόντες ἐν μέσῳ λόγοι,
οἰκτρὰ δὲ καὶ σύ. τούς δὲ Μενέλεω ποθῶ 945
λόγους ἀκοῦσαι τίνας ἐρεῖ ψυχῆς πέρι.
ME. ἐγὼ σὸν οὔτ’ ἀν προσπεσεῖν τλαίην γόνυ
οὔτ’ ἄν δακρῦσαι βλέφαρα· τὴν Τροίαν γὰρ ἂν
δειλοὶ γενόμενοι πλεῖστον αἰσχύνοιμεν ἄν.
καίτοι λέγουσιν ὥς πρὸς ἀνδρὸς εὐγενοῦς 950
ἐν ξυμφοραῖσι δάκρυ’ ἀπ’ ὀφθαλμῶν βαλεῖν.
· ἀλλ’ οὐχὶ τοῦτο τὸ καλόν, εἰ καλὸν τόδε,
αἱρήσομαι ’γώ πρόσθε τῆς εὐψυχίας.
ἀλλ’ εί μὲν ἄνδρα σοι δοκεῖ σῶσαι ξένον
ζητοῦντά μ’ ὀρθῶς ἀπολαβεῖν δάμαρτ’ ἐμήν, 955
ἀπόδος τε καὶ πρὸς σῶσον · εί δὲ μὴ δοκεῖ,
ἐγώ μὲν οὐ νῦν πρῶτον, ἀλλὰ πολλάκις
ἅθλιος άν εἴην, σύ δὲ γυνὴ κακὴ φανεῖ.
ἃ δ’ ἄξι’ ἡμῶν καὶ δίκαι’ ἡγούμεθα
καὶ σῆς μάλιστα καρδίας ἀνθάψεται, 960
λέξω τάδ’ ἀμφὶ μνῆμα σοῦ πατρὸς πεσών·
ὦ γέρον, ὃς οἰκεῖς τόνδε λάινον τάφον,
ἀπόδος, ἀπαιτῶ τὴν ἐμὴν δάμαρτά σε,
ἣν Ζεύς ἔπεμψε δεῦρό σοι σώζειν ἐμοί.
οἷδ’ οὕνεχ’ ἡμῖν οὔποτ’ ὀφλήσεις θανών· 965
ἀλλ’ ἥδε πατέρα νέρθεν ἀνακαλούμενον
οὐκ ἀξιώσει τὸν πρὶν εὐκλεέστατον
κακῶς ἀκοῦσαι · κυρία γάρ ἐστι νῦν.
ὦ νέρτερ’ Ἅιδη, καὶ σὲ σύμμαχον καλῶ,
ὃς πόλλ’ ἐδέξω τῆσδ’ ἕκατι σώματα 970
πεσόντα τώμῷ φασγάνῳ, μισθὸν δ’ ἔχεις·
ἢ νῦν ἐκείνους ἀπόδος ἐμψύχους πάλιν,
ἢ τήνδ’ ἀνάγκασόν γε μὴ εὐσεβοῦς πατρὸς
ἥσσω φανεῖσαν τᾶμ’ ἀπολλύναι λέχη.
εί δ’ ἐμὲ γυναῖκα τὴν ἐμὴν συλήσετε, 975

 

