EAENH 217

ΜΕ. πείσειας ἅν τιν’ οἵτινες τετραζύγων

’ ὄχων ἀνάσσουσ’, ὥστε νῷν δοῦναι δίφρους; 1040

EA. πείσαιμ’ ἄν· ἀλλὰ τίνα φυγὴν φευξούμεθα
πεδίων ἄπειροι βαρβάρου τ’ ὅντες χθονός;

ΜΕ. ἀδύνατον εἶπας. φέρε, τί δ’ εἰ κρυφθεὶς δόμοις
κτάνοιμ’ ἄνακτα τῷδε διστόμῳ ξίφει;

ΕΛ. οὐκ ἄν σ’ ἀνάσχοιτ’ οὐδὲ σιγήσειεν ἄν 1045
μέλλοντ’ ἀδελφὴ σύγγονον κατακτανεῖν.

ME. ἀλλ’ οὐδὲ μὴν ναῦς ἔστιν ᾗ σωθεῖμεν ἄν
φεύγοντες· ἢν γὰρ εἴχομεν θάλασσ’ ἔχει.

ΕΛ. ἄκουσον , ἥν τι καὶ γυνὴ λέξῃ σοφόν.
βούλει λέγεσθαι μὴ θανών τεθνηκέναι; 1050

ME. κακὸς μὲν ὅρνις · εἰ δὲ κερδανῶ [λέγειν],
ἕτοιμός εἰμι μὴ θανών λόγῳ θανεῖν.

ΕΛ. καὶ μὴν γυναικείοις σ’ ἂν οἰκτισαίμεθα
κουραῖσι καὶ θρήνοισι πρὸς τὸν ἀνόσιον.

ΜΕ. σωτηρίας δὲ τοῦτ’ ἔχει τί νῷν ἅκοςς 1055
παλαιότης γὰρ τῷ λόγῳ γ’ ἔνεστί τις.

ΕΛ. ὦς δὴ θανόντα σ’ ἐνάλιον κενῷ τάφῳ
θάψαι τύραννον τῆσδε γῆς αἰτήσομαι.

IWE. καὶ δὴ παρεῖκεν · εἶτα πῶς ἄνευ νεώς
σωθησόμεσθα κενοταφοῦντ’ ἐμὸν δέμας; 1060

ΕΛ. δοῦναι κελεύσω πορθμίδ’, ᾖ καθήσομεν
κόσμον τάφῳ σῷ πελαγίας ἐς ἀγκάλας.

ME. ὥς εὖ τόδ’ εἶπας πλὴν ἕν · εἰ χέρσῳ ταφὰς
θεῖναι κελεύει σ’, οὐδὲν ἡ σκῆψις φέρει. ,

ΕΛ. ἀλλ’ ού νομίζειν φήσομεν καθ’ Ἐλλάδα 1065
χέρσῳ καλύπτειν τοὺς θανόντας ἐναλίους.

ΜΕ. τοῦτ’ αὖ κατορθοῖς· εἶτ’ ἐγώ συμπλεύσομαι
καὶ συγκαθήσω κόσμον ἐν ταύτῷ σκάφει.

ΕΛ. σὲ καὶ παρεῖναι δεῖ μάλιστα τούς τε σοὺς
πλωτῆρας οἵπερ ἔφυγον ἐκ ναυαγίας. 1070

