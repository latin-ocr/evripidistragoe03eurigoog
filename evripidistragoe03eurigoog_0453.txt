ΗΡΑΚΛΗΣ ΜΑΙΝΟΜΕΝΟΣΙ 339

ὡς ἐξέπειθε τὸν κατασπείραντά με ·
εἰς δεξιὰν δὲ σὴν ἀλεξητήριον 470
ξύλον καθίει Δαιδάλου , ψευδῆ δόσιν.
σοὶ δ’ ἢν ἔπερσε τοῖς ἑκηβόλοις ποτὲ
τόξοισι δαίσειν Οἰχαλίαν ὑπέσχετο.
τρεῖς δ’ ὄντας ὑμᾶς τριπτύχοις τυραννίσι
πατὴρ ἐπύργου μέγα φρονῶν εὐανδρίᾳ · 475
ἐγώ δὲ νύμφας ἠκροθινιαζόμην,
κήδη σννάψουσ’, ἔκ τ’ Ἀθηναίων χθονὸς
Σπάρτης τε Θηβῶν θ’, ὡς ἀνημμένοι κάλῳς
πρυμνησίοισι βίον ἔχοιτ’ εὐδαίμονα.
καὶ ταῦτα φροῦδα· μεταβαλοῦσα δ’ ἡ τύχη 480
νύμφας μὲν ὑμῖν Κῆρας ἀντέδωκ’ ἔχειν,
ἐμοὶ δὲ δάκρυα λουτρά · δύστηνος φρενῶν.
πατὴρ δὲ πατρὸς ἑστιᾷ γάμους ὅδε,
’Ἅιδην νομίζων πενθερόν, κῆδος πικρόν.
ὤμοι, τίν’ ὑμῶν πρῶτον ἦ τίν’ ὕστατον 485
πρὸς στέρνα θῶμαι; τῷ προσαρμόσω στόμα;
τίνος λάβωμαι; πῶς ἂν ῶς ξουθόπτερος
μέλισσα συνενέγκαιμ’ ἂν έκ πάντων γόους,
εἰς ἓν δ’ ένεγκοῦσ’ ἀθρόον ἀποδοίην δάκρυ.
ῶ φίλτατ’, εί τις φθόγγος εἰσακούεται 490
θνητῶν παρ’ Ἅιδῃ, σοὶ τάδ’, Ἡράκλεις, λέγω ·
θνήσκει πατὴρ σὸς καὶ τέκν’, ὄλλυμαι δ’ ἐγώ,
ἢ πρὶν μακαρία διὰ σ’ ἐκλῃζόμην βροτοῖς.
ἄρηξον, ἐλθὲ καὶ σκιὰ φάνηθί μοι ·
ἄλκαρ γὰρ έλθῶν ἱκανὸν ἀν γένοιο σύ · 495
κακοὶ γάρ εἰσιν οἳ τέκνα κτείνουσι σά.

AM. σὺ μὲν τὰ νέρθεν εὐτρεπῆ ποιοῦ, γύναι ·
ἐγῶ δὲ σ’, ῶ Ζεῦ, χεῖρ’ ές οὐρανὸν δικῶν
αὐδῶ, τέκνοισιν εἴ τι τοισίδ’ ὠφελεῖν
μέλλεις, ἀμύνειν, ῶς τάχ’ οὐδὲν ἀρκέσεις. 500

22*

