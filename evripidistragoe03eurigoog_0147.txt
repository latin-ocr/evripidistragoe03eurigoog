Ι
b

ι
ἰ

ΑΛΚΗΣΤΙΣ 35

νῦν δ’ ὑμεναίων γόος ἀντίπαλος

λευκῶν τε πέπλων μέλανες στολμοὶ

πέμπουσί μ’ ἔσω

λέκτρων κοίτας ἐς ἐρήμους. 925

XO. παρ’ εὐτυχῆ ἀντ.

ΑΔ.

σοὶ πότμον ἦλθεν άπειροκάκςο τόδ’
ἄλγος· ἀλλ’ ἔσωσας
βίοτον καὶ ψυχάν.
ἔθανε δάμαρ, ἔλιπε φιλίαν· 930
τί νέον τόδε; πολλοὺς
ἤδη παρέλυσεν
θάνατος δάμαρτος.
φίλοι, γυναικὸς δαίμον’ εὐτυχέστερον 935
τούμοῦ νομίζω, καίπερ οὐ δοκοῦνθ’ ὅμως· ·
τῆς μὲν γὰρ οὐδὲν ἄλγος ἅψεταί ποτε,
πολλῶν δὲ μόχθων εὐκλεὴς ἐπαύσατο.
ἐγώ δ’, ὃν οὐ χρῆν ζῆν, παρεὶς τὸ μόρσιμον
λυπρὸν διάξω βίοτον · ἄρτι μανθάνω. 940
πῶς γὰρ δόμων τῶνδ’ εἰσόδους άνέξομαι;
τίν’ ἄν προσειπών, τοῦ δὲ προσρηθεὶς ῧπο
f τερπνῆς τύχοιμ’ ἄν εἰσόδου; ποῖ τρέψομαι];
ἡ μὲν γὰρ ἔνδον ἐξελᾷ μ’ ἐρημία,
γυναικὸς εὐνὰς εὖτ’ ἂν εἰσίδω κενάς 945
θρόνους τ’ ἐν οἶσιν ἷζε, καὶ κατὰ στέγας
αὐχμηρὸν οὖδας, τέκνα δ’ ἀμφὶ γούνασι
πίπτοντα κλαίῃ μητέρ’, οἳ δὲ δεσπότιν
στένωσιν οἵαν ἐκ δόμων ἀπώλεσαν.
τὰ μὲν κατ’ οἷκον τοιάδ’ · ἔξωθεν δέ με 950
γάμοι τ’ ἐλῶσι Θεσσαλῶν καὶ ξύλλογοι
γυναικοπληθεῖς· οὗ γὰρ έξανέξομαι
λεύσσων δάμαρτος τῆς ἐμῆς ὁμήλικας.
ἐρεῖ δέ μ’ ὅστις ἐχθρὸς ὢν κυρεῖ τάδε ·*

3

