ΗΡΑΚΛΗΣ ΜΛΙΝΟΜΕΝΟΣ 329

τί δὴ τὸ σεμνὸν σῷ κατείργασται πόσει,
ὕδραν ἕλειον εἰ διώλεσε κτανών
ἢ τὸν Νέμειον θῆρ’; ὃν ἐν βρόχοις ἑλῶν
βραχίονός φησ’ ἀγχόναισιν ἐξελεῖν. ’
τοῖσδ’ έξαγωνίζεσθε; τῶνδ’ ἄρ’ εἵνεκεν 155
τοὺς Ἡρακλείους παῖδας οὐ θνήσκειν χρεοόνς
ὃς ἔσχε δόξαν οὐδὲν οἳν εὐψυχίας
θηρῶν ἐν αἰχμῇ, τᾶλλα δ’ οὐδὲν ἄλκιμος,
ὃς οὔποτ’ ἀσπίδ’ ἔσχε πρὸς λαιᾷ χερὶ
οὐδ’ ἦλθε λόγχης ἐγγύς, ἀλλὰ τόξ’ ἔχων, 160
κάκιστον ὅπλον, τῇ φυγῇ πρόχειρος ἦν.
ἀνδρὸς δ’ ἔλεγχος οὐχὶ τόξ’ εὐψυχίας,
ἀλλ’ ὃς μένων βλέπει τε κάντιδέρκεται
δορὸς ταχεῖαν ἄλοκα τάξιν ἐμβεβώς.
ἔχει δὲ τούμὸν οὐκ ἀναίδειαν, γέρον, 165
ἀλλ’ εὐλάβειαν· οἴδα γὰρ κατακτανών
Κρέοντα πατέρα τῆσδε καὶ θρόνους ἔχων.
οὔκουν τραφέντων τῶνδε τιμωροὺς ἐμοὶ

2 χρῄζω λιπέσθαι τῶν δεδραμένων [δίκην]. Α

ΑΜ. τὸ τοῦ Διὸς μὲν Ζεύς ἀμυνέτω [μέρει] 170
παιδός· τὸ δ’ εἰς ἔμ’, Ἡράκλεις, ἐμοὶ μέλει
λόγοισι τὴν τοῦδ’ ἀμαθίαν ὑπὲρ σέθεν
δεῖξαι · κακῶς γάρ σ’ οὐκ ἐατέον κλύειν.
πρῶτον μὶ-ν οὖν τᾶρρητ’, ἐν ἀρρήτοισι γὰρ
τὴν σὴν νομίζω δειλίαν, Ἡράκλεες, 175
σὺν μάρτυσιν θεοῖς δεῖ μ’ ἀπαλλάξαι σέθεν.
Διὸς κεραυνὸν δ’ ἠρόμην τέθριππά τε,

“ έν οἷς βεβηκώς τοῖσι γῆς βλαστήμασι

Γίγασι, πλευροῖς πτήν’ ἐναρμόσας βέλη,
τὸν καλλίνικον μετὰ θεῶν ἐκώμασε · = 180
τετρασκελές θ’ ὕβρισμα Κενταύρων γένος,
Φολόην ἐπελθών, ὦ κάκιστε βασιλέων,

