{W Α

’μ’ζίῡ W 1 7* ' ' '⁷⁷' '''⁷' q* '‘7⁷⁷“'i “’“““” 7

Ι Π Π ΟΛ ΥΤΟΣ 447

ἑνὸς δ’ ἄθικτος, ᾦ με νῦν ἑλεῖν δοκεῖς·

λέχους γὰρ εἰς τόδ’ ἡμέρας ἁγνὸν δέμας.

οὐκ οἶδα πρᾶξιν τήνδε πλὴν λόγῳ κλύων

γραφῇ τε λεύσσων· οὐδὲ ταῦτα γὰρ σκοπεῖν 1005
πρόθυμός εἰμι , παρθένον ψυχὴν ἔχων.

καίτοι τὸ σῶφρον τούμὸν οὐ πείθει σ’ ἴσως·

δεῖ δή σε δεῖξαι τῷ τρόπῳ διεφθάρην. .

πότερα τὸ τῆσδε σῶμ’ ἐκαλλιστεύετο

πασῶν γυναικῶν; ἢ σὸν οἰκήσειν δόμον 1010
ἔγκληρον εὐνὴν προσλαβών ἐπήλπισα,

μάταιος ἆρ’ ἦ , κούδαμοῦ μετῆν φρενῶν.

ἀλλ’ ὡς τυραννεῖν ἡδὺ τοῖσι σώφροσιν,

ἥκιστά γ’, εἰ μὴ τὰς φρένας διέφθορε

θνητῶν ὅσοισιν ἁνδάνει μοναρχία. 1015
ἐγώ δ’ άγοὸνας μὲν κρατεῖν Ἑλληνικοὺς

πρῶτος θέλοιμ’ ἄν, ἐν πόλει δὲ δεύτερος

σὺν τοῖς ἀρίστοις εὐτυχεῖν ἀεὶ φίλοις.

πράσσειν τε γὰρ πάρεστι, κίνδυνός τ’ άπών
κρείσσω δίδωσι τῆς τυραννίδος χάριν. 1020
ἓν οὐ λέλεκται τῶν ἐμῶν, τὰ δ’ ἄλλ’ ἔχεις·

εἰ μὲν γὰρ ἦν μοι μάρτυς οἶός εἰμ’ ἐγώ,

καὶ τῆσδ’ ὁρώσης φέγγος ἠγωνιζόμην,

ἔργοις ἂν εἶδες τοὺς κακοὺς διεξιών.

νῦν δ’ ὅρκιόν σοι Ζῆνα καὶ πέδον χθονὸς 1025
όμνυμι τῶν σῶν μήποθ’ άψασθαι γάμων

μηδὲ ὅὲν θελῆσαι μηδ’ αν ἔννοιαν λαβεῖν.

ἦ τᾶρ’ ὀλοίμην ἀκλεὴς ἀνώνυμος,

[απολις” αοικος, φυγὰς ἀλητεύων χθόνα,]

καὶ μήτε πόντος μήτε γῆ δέξαιτό μου 1030
σάρκας θανόντος, εἰ κακὸς πέφυκ’ ἀνήρ.

τί δ’ ἥδε δειμαίνονσ’ ἀπώλεσεν βίον

οὐκ οἶδ’ · ἐμοὶ γὰρ οὐ θέμις πέρα λέγειν.

