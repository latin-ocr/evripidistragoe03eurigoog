XO.

ΘΗ.

ΙΚΕΤΙΔΕΣ

οὐκ ἐν λόγοις ἦν λαμπρός, ἀλλ’ έν ἀσπίδι

δεινὸς σοφιστὴς πολλά τ’ ἐξευρεῖν σοφός.

γνώμῃ δ’ ἀδελφοῦ Μελεάγρου λελειμμένος,

ἴσον παρέσχεν ὄνομα διὰ τέχνης δορός, 905
εὑρών ἀκριβῆ μουσικὴν ἐν ἀσπίδι ·

Τυδέως δ’ ἔπαινον ἐν βραχεῖ θήσω μέγαν ·

φιλότιμον ἦθος πλούσιον, φρόνημα δὲ

ἐν τοῖσιν ἔργοις, οὐχὶ τοῖς λόγοις ἔχων.

ἐκ τῶνδε μὴ θαύμαζε τῶν εἰρημένων, ,
Θησεῦ, πρὸ πύργων τούσδε τολμῆσαι θανεῖν. 910
τὸ γὰρ τραφῆναι μὴ κακῶς αἰδῶ φέρει·

αἰσχύνεται δὲ τάγάθ’ ἀσκήσας ἀνὴρ ’

κακὸς κεκλῆσθαι πᾶς τις. ἡ δ’ εὐανδρία
διδακτός, εἴπερ καὶ βρέφος διδάσκεται

λέγειν ἀκούειν θ’ ὦν μάθησιν οὐκ ἔχει. 915 ⁴
ἃ δ’ ἂν μάθῃ τις, ταῦτα σώζεσθαι φιλεῖ

πρὸς γῆρας. οὕτω παῖδας εὖ παιδεύετε. Υ
ἰώ τέκνον, δυστυχῆ σ’
ἔτρεφον, ἔφερον ὑφ’ ἥπατος
πόνους ένεγκοῦσ’ ἐν ὠδῖσι · καὶ νῦν 920 Ι

 

Ἅιδας τὸν ἐμὸν ἔχει

μόχθον ἀθλίας, έγώ δὲ

γηροβοσκὸν οὐκ ἔχω

τεκοῦσ’ ἆ τάλαινα παῖδα.

καὶ μὴν τὸν Οἰκλέους γε γενναῖον τόκον 925
θεοὶ ζῶντ’ ἀναρπάσαντες εἰς μυχοὺς χθονὸς
αὐτοῖς τεθρίπποις εὐλογοῦσιν ἐμφανῶς·

τὸν Οἰδίπου δὲ παῖδα, Πολυνείκην λέγω,

ἡμεῖς ἐπαινέσαντες οὐ ψευδοίμεθ’ ἄν.

ξένος γὰρ ἦν μοι πρὶν λιπών Κάδμου πόλιν 930
φυγῇ πρὸς ”Apros διαβαλεῖν αὐθαίρετος.

αλλ’ οἷσθ’ ὃ δρᾶσαι βούλομαι τούτων πέρι;

