ΑΛΚΗΣΤῙ Σ 7

ΛΠ. οὗτοι πλέον γ’ ἄν ἢ μίαν ψυχὴν λάβοις.
ΘΛ. νέων φθινόντων μεῖζον ἄρνυμαι γε’ρας. 55
ΛΠ. κᾶν γραῦς ὄληται, πλουσίως ταφήσεται.
ΘΑ. πρὸς τῶν ἐχόντων, Φοῖβε, τὸν νόμον τίθης.
ΛΠ. πῶς εἷπας; ἀλλ’ ἦ καὶ σοφός λέληθας ὤνς
ΘΑ. ὅναιντ’ ἄν οὓς πάρεστι γηραιοὺς θανεῖν.
ΛΠ. οὔκουν δοκεῖ σοι τήνδε μου δοῦναι χάριν; 60
ΘΑ. οὐ δῆτ’ · ἐπίστασαι δὲ τοὺς ἐμοὺς τρόπους.
ΑΠ. ἐχθρούς γε θνητοῖς καὶ θεοῖς στυγουμένους.
ΘΑ. οὐκ ἂν δύναιο πάντ’ ἔχειν ἃ μή σε δεῖ.
ΛΠ. ἦ μὴν σὺ πείσει καίπερ ὠμὸς ὢν ἄγαν ·
τοῖος Φέρητος εἶσι πρὸς δόμους ἀνήρ, 65
Εὐρυσθέως πέμψαντος ἵππειον μέτα ⁶
ὄχημα Θρῄκης ἐκ τόπων δυσχειμέρων,
ὃς δὴ ξενωθεὶς τοῖσδ’ ἐν Ἀδμήτου δόμοις
βίᾳ γυναῖκα τήνδε σ’ ἐξαιρήσεται.
[κοῧθ’ ἡ παρ’ ἡμῶν σοι γενήσεται χάρις 70
δράσεις θ’ ὁμοίως ταῦτ’, ἀπεχθήσει τ’ ἐμοί]
ΘΑ. πόλλ’ ἂν σύ λέξας οὐδὲν ἄν πλέον λάβοις·
ἡ δ’ οὖν γυνὴ κάτεισιν εἰς ’Ἅιδου δόμους.
στείχω δ’ ἐπ’ αὐτήν, ὥς κατάρξωμαι ξίφει ·
ίερός γὰρ οὗτος τῶν κατὰ χθονὸς θεῶν 75
ὅτου τόδ’ ἔγχος κρατὸς ἆγνίσῃ τρίχα.
ΧΟ. τί ποθ’ ἡσυχία πρόσθεν μελάθρων;
τί σεσίγηται δόμος Ἀδμήτου;
ἀλλ’ οὐδὲ φίλων πέλας οὐδείς,
ὅστις ἂν εἴποι πότερον φθιμένην 80
χρή βασίλειαν πενθεῖν, ἦ ζῶσ’
ἔτι φῶς λεύσσει Πελίου τόδε παῖς
Ἄλκηστις, ἐμοὶ πᾶσί τ’ ἀρίστη
δόξασα γυνὴ
πόσιν είς αὐτῆς γεγενῆσθαι. 85

