ΒΑΚΧΛΙ 95

είς ὅρος είς ὅρος, ἔνθα μένει

θηλυγενὴς ὄχλος

ἀφ’ ίστῶν παρὰ κερκίδων τ’

οἰστρηθεὶς Διονύσῳ.

οἷ θαλάμευμα Κουρή- ἀντ. 120

των ζάθεοί τε Κρήτας

Διογενέτορες ἔναυλοι,

ἔνθα τρικόρυθες ἄντροις

βυρσότονον κύκλωμα

τόδε μοι Κορύβαντες ηὗρον· 125

ἀνὰ δὲ βάκχια συντόνῳ

κέρασαν ἁδυβόᾳ Φρυγίων

αὐλῶν πνεύματι, ματρός τε Ῥέας είς

χέρα θῆκαν, κτύπον εὐάσμασι Βακχᾶν ·

παρὰ δὲ μαινόμενοι Σάτυροι 130

ματέρος ἐξανύσαντο θεᾶς,

εἰς δὲ χορεύματα

συνῆψαν τριετηρίδων,

αἶς χαίρει Διόνυσος.

ἡδὺς ἐν οὔρεσιν, εὖτ’ ἂν 135

ἐκ θιάσων δρομαίων

σεύῃ πεδόσε, νεβρίδος ἔχων

ἱερὸν ἐνδυτόν, ἀγρεύων

αἷμα τραγοκτόνον, ὠμοφάγον χάριν,

ἱέμενος εἰς ὄρεα Φρύγια, Λύδια. 140

ὁ δ’ ἔξαρχος Βρόμιος, εύοϊ.

ρεἴ δὲ γάλακτι πέδον, ῥεῖ δ’ οἴνῳ, ῥεῖ δὲ με-
λισσᾶν

νέκταρι, Συρίας δ’ ὥς λιβάνου καπνός.

ὁ Βακχεὺς δ’ ἔχων uf>

πυρσώδη φλόγα πεύκας

ἐκ νάρθηκος άίσσει

