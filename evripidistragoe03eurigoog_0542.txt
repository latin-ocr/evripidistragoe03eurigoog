428

ΙΠΠΟΛΤΤΟΣ

τρίτον δ’, ἐπειδὴ τοισίδ’ οὐκ ἐξήνυτον
Κύπριν κρατῆσαι , κατθανεῖν ἔδοξέ μοι
κράτιστον, οὐδεὶς άντερεῖ, βουλευμάτων.
ἐμοὶ γὰρ εἴη μήτε λανθάνειν καλὰ

μήτ’ αἰσχρὰ δρώσῃ μάρτυρας πολλοὺς ἔχειν.
τὸ δ’ ἔργον ᾔδη τὴν νόσον τε δυσκλεᾶ,
γυνή τε πρὸς τοῖσδ’ ούσ’ ἐγίγνωσκον καλῶς,
μίσημα πᾶσιν. ὥς ὄλοιτο παγκάκως

ἥτις πρὸς ἄνδρας ἤρξατ’ αἰσχύνειν λέχη·
πρώτη θυραίους. ἐκ δὲ γενναίων δόμων
τόδ’ ἦρξε θηλείαισι γίγνεσθαι κακόν.

ὅταν γὰρ αἰσχρὰ τοῖσιν ἐσθλοῖσιν δοκῇ,

ἦ κάρτα δόξει τοῖς κακοῖς γ’ εἶναι καλά.
μισῶ δὲ καὶ τὰς σώφρονας μὲν ἐν λόγοις,
λάθρᾳ δὲ τόλμας οὐ καλὰς κεκτημένας.

αἳ πῶς ποτ’, οἶ δέσποινα ποντία Κύπρι,
βλέπουσιν εἰς πρόσωπα τῶν ξυνευνετοόν
οὐδὲ σκότον φρίσσουσι τὸν ξυνεργάτην
τέραμνά τὀἴκων μή ποτε φθογγὴν ἀφῇς
ἡμᾶς γὰρ αὐτὸ τοῦτ’ ἀποκτείνει, φίλαι,

ὥς μήποτ’ ἄνδρα τὸν ἐμὸν αίσχύνασ’ ἁλῶ,
μὴ παῖδας οὓς ἔτικτον· ἀλλ’ ἐλεύθεροι
παρρησίᾳ θάλλοντες οἰκοῖεν πόλιν
κλεινῶν Ἀθηνῶν, μητρὸς εἵνεκ’ εὐκλεεῖς.
δουλοῖ γὰρ ἄνδρα, κᾶν θρασύσπλαγχνός τις ᾖ,
ὅταν ξυνειὸῇ μητρὸς ἦ πατρὸς κακά.

μόνον δὲ τοῦτό φασ’ ἁμιλλᾶσθαι βίῳ,
γνώμην δικαίαν κάγαθήν, ὅτῳ παρῇ.
κακοὺς δὲ θνητῶν ἐξέφην’, ὅταν τύχῃ,
προθεὶς κάτοπτρον ὥστε παρθένῳ νέᾳ
χρόνος· παρ’ οἶσι μήποτ’ ὀφθείην ἐγώ.

400

 

420

425

