41⁶ ΙΠΠΟΛΥΊῸΣ

πάλαι προκόψασ’, ού πόνου πολλοῦ με δεῖ.
ἐλθόντα γάρ νιν Πιτθέως ποτ’ ἐκ δόμων

σεμνῶν ἐς ὄψιν καὶ τέλη μυστηρίων 25
Πανδίονος γῆν πατρὸς εὐγενὴς δάμαρ

ἰδοῦσα Φαίδρα καρδίαν κατείχετο

ἔρωτι δεινῷ τοῖς ἐμοῖς βουλεύμασι.

καὶ πρὶν μὲν ε’λθεῖν τήνδε γῆν Τροιζηνίαν,

πέτραν παρ’ αὐτὴν Παλλάδος κατόψιον 30
γῆς τῆσδε ναὸν Κύπριδος καθίσατο ,

έρῶσ’ ἔρωτ’ ἔκδηλον· Ἱππολύτῳ δ’ ἔπι (
τὸ λοιπὸν ὠνόμαζεν ἱδρῦσθαι θεάν. 1
ἐπεὶ δὲ Θησεύς Κεκροπίαν λείπει χθόνα,

μίασμα φεύγων αἳματος Παλλαντιδῶν, 35 Ι
καὶ τήνδε σὺν δάμαρτι ναυστολεῖ χθόνα, 5
ἐνιαυσίαν ἔκδημον αἰνέσας φυγήν,

ἐνταῦθα δὴ στένουσα κάκπεπληγμένη , Υ
κέντροις ἔρωτος ἦ τάλαιν’ ἀπόλλυται 1
σιγῇ · σύνοιδε δ’ οὔτις οἰκετῶν νόσον. 40
ἀλλ’ οὔτι ταύτης τῇδ’ ἔρωτα δεῖ πεσεῖν·

δείξω δὲ Θησεῖ πρᾶγμα , κᾶκφανήσεται.

καὶ τὸν μὲν ἡμῖν πολέμιον νεανίαν

κτενεῖ πατὴρ ἀραῖσιν, ἃς ὃ πόντιος

ἅναξ Ποσειδῶν ὤπασεν Θησεῖ γέρας, 45
μηδὲν μάταιον είς τρὶς εὔξασθαι θεῷ.

ἢ δ’ εύκλεὴς μέν, ἀλλ’ ὅμως ἀπόλλυται,

Φαίδρα · τὸ γὰρ τῆσδ’ ού προτιμήσω κακὸν

τὸ μὴ ού παρασχεῖν τοὺς ἐμοὺς ἐχθροὺς ἐμοὶ

δίκην τοσαύτην ὥστ’ ἐμοὶ καλῶς ἔχειν. 50
ἀλλ’ εἰσορῶ γὰρ τόνδε παῖδα Θησέως

στείχοντα θήρας μόχθον ἐκλελοιπότα,

Ἱππόλυτον, ἔξω τῶνδε βήσομαι τόπων(

πολὺς δ’ ἅμ’ αύτῷ προσπόλων ὀπισθόπους

