EAENH 197

πύργους ἔπερσα, κείς πάτραν χρῄζων μολεῖν

οὐκ ἀξιοῦμαι τοῦδε πρὸς θεῶν τυχεῖν.

Λιβύης τ’ ἐρήμους ἀξένους τ’ ἐπιδρομὰς
πέπλευκα πάσας · χῶταν ἐγγυς αἶ πάτρας, 405
πάλιν μ’ ἀπωθεῖ πνεῦμα, κοῦποτ’ οὔριον
εἰσῆλθε λαῖφος ῶστε μ’ είς πάτραν μολεῖν.

καὶ νῦν τάλας ναυαγὸς ἀπολέσας φίλους
ἐξέπεσον είς γῆν τήνδε· ναῦς δὲ πρὸς πέτρας
πολλοὺς ἀριθμοὺς ἄγνυται ναυαγίων. 410
τρόπις δ’ ἐλείφθη ποικίλων ἁρμοσμάτων,

ἐφ’ ἧς ἐσῶθην μόλις ἀνελπίστῳ τύχῃ

Ἑλένη τε, Τροίας ἣν ἀποσπάσας ἔχω.

ὄνομα δὲ χώρας ἥτις ἥδε καὶ λεῶς

οὐκ οἶδ’ · ὄχλον γὰρ εἰσπεσεῖν ᾐσχυνόμην 415
ὥσθ’ ἱστορῆσαι, τῆς ἐμῆς δυσχλαινίας

κρύπτων ὑπ’ αἰδοῦς τὰς τύχας. ὅταν δ’ ἀνὴρ
πράξῃ κακῶς ὑψηλός, είς ἀηθίαν

πίπτει κακίω τοῦ πάλαι δυσδαίμονος.

χρεία δὲ τείρει μ’ · οὔτε γὰρ σῖτος πάρα 420
οὔτ’ ἀμφὶ χρῶτ’ ἐσθῆτες· αὐτὰ δ’ εἰκάσαι
πάρεστι ναὸς ἔκβολ’ οἷς ἀμπίσχομαι.

πέπλους δὲ τοὺς πρὶν λαμπρά τ’ ἀμφιβλήματα
χλιδάς τε πόντος ἤρπασ’ · ἐν δ’ ἄντρου μυχοῖς
κρύψας γυναῖκα τὴν κακῶν πάντων ἐμοὶ 425
ἄρξασαν ἥκω τούς τε περιλελειμμένους

φίλων φυλάσσειν τᾶμ’ ἀναγκάσας λέχη.

μόνος δὲ νοστῶ, τοῖς ἐκεῖ ζητῶν φίλοις

τὰ πρόσφορ’ ἤν πως ἐξερευνήσας λάβω.

ἰδῶν δὲ δῶμα περιφερὲς θριγκοῖς τόδε 430
πύλας τε σεμνὰς ἀνδρὸς ὀλβίου τινός,
προσῆλθον· ἐλπὶς δ’ ἔκ γε πλουσίων δόμων
λαβεῖν τι ναύταις· ἐκ δὲ μὴ ’χόντων βίον,

