v BAKXAI 127 N

κόρας ἑλίσσουσ’, ού φρονοῦσ’ ἃ χρὴ φρονεῖν,
ἐκ Βακχίου κατείχετ’, οὐδ’ ἔπειθέ νιν.
λαβοῦσα δ’ ὠλέναις ἀριστερὰν χέρα, 1125
πλευραῖσιν ἀντιβᾶσα τοῦ δυσδαίμονος
ἀπεσπάραξεν ὦμον, οὐχ ὑπὸ σθένους,
ἀλλ’ ὁ θεὸς εὐμάρειαν ἐπεδίδου χεροῖν.
’1νώ δὲ τάπὶ θάτερ’ ἐξειργάζετο
ῥηγνῦσα σάρκας, Ἀὐτονόη τ’ ὄχλος τε πᾶς 1130
ἐπεῖχε Βακχῶν· ἦν δὲ πᾶσ’ ὁμοῦ βοή,
ὃ μὲν στενάζων ὅσον ἐτύγχανεν πνέων,
αὶ* δ’ ἠλάλαζον. ἔφερε δ’ ἢ μὲν ὠλένην,
ἣ δ’ ἴχνος αὐταῖς ἀρβύλαις· γυμνοῦντο δὲ
πλευραὶ σπαραγμοῖς· πᾶσα δ’ ᾑματωμένη 1135
χεῖρας, διεσφαίριζε σάρκα Πενθέως.
κεῖται δὲ χωρὶς σῶμα, τὸ μὲν ὑπὸ στύφλοις
πέτραις, τὸ δ’ ὕλης ἐν βαθυξύλῳ φόβῃ,
ού ῥᾴδιον ζήτημα· κρᾶτα δ’ ἄθλιον,
ὅπερ λαβοῦσα τυγχάνει μήτηρ χεροῖν, 1140
πήξασ’ ἐπ’ ἀκρον θύρσον ὥς ὀρεστέρου
φέρει λέοντος διὰ Κιθαιρῶνος μέσου,
λιποῦσ’ ἀδελφὰς έν χοροῖσι Μαινάδων.
χωρεῖ δὲ θήρᾳ δυσπότμῳ γαυρουμένη
τειχέων ἔσω τῶνδ’, ἀνακαλοῦσα Βάκχιον 1145
τὸν ξυγκύναγον, τὸν ξυνεργάτην ἄγρας
τὸν καλλίνικον, ᾗ δάκρυα νικηφορεῖ.
ε’γώ μὲν οὖν τῇδ’ ἐκποδών τῇ ξυμφορᾷ
ἄπειμ’, Ἀγαύην πρὶν μολεῖν πρὸς δώματα.
τὸ σωφρονεῖν δὲ καὶ σέβειν τὰ τῶν θεῶν 1150
κάλλιστον· οἶμαι δ’ αὐτὸ καὶ σοφώτατον
θνητοῖσιν εἶναι κτῆμα τοῖσι χρωμένοις.

XO. ἀναχορεύσωμεν Βάκχιον,
ἀναβοάσωμεν ξυμφορὰν

