254 HAEKTPA

δ εξοόμεθ’ οἴκων καταλύσεις· χωρεῖν χρεῶν,
δμῶες, δόμων τῶνδ’ ἐντός. ῶς ἐμοὶ πένης
εἴη πρόθυμος πλουσίου μᾶλλον ξένος. 395
αἰνῶ μὲν οὖν τοῦδ’ ἀνδρὸς εἰσδοχὰς δόμων ·
ἐβουλόμην δ’ ἄν, εἰ κασίγνητός με σὸς
είς εὐτυχοῦντας ἦγεν εὐτυχῶν δόμους.
ἴσως δ’ ἂν ἔλθοι · Λοξίου γὰρ ἔμπεδοι
χρησμοί, βροτῶν δὲ μαντικὴν χαίρειν ἐῶ. 400
ΧΟ. νῦν ἢ πάροιθεν μᾶλλον, Ἠλέκτρα, χαρᾷ
θερμαινόμεσθα καρδίαν · ’ἴσως γὰρ ἂν
μόλις προβαίνονσ’ ἡ τύχη σταίη καλῶς.
ΗΛ. ῶ τλῆμον, είδῶς δωμάτων χρείαν σέθεν
τί τούσδ’ ἐδέξω μείζονας σαυτοῦ ξένουςς 405
AY. τί δ’; εἴπερ εἰσὶν ῶς δοκοῦσιν εὐγενεῖς,
οὐκ ἔν τε μικροῖς ἔν τε μὴ στέρξουσ’ ὁμῶς;
ΗΛ. ἐπεί νυν ἐξήμαρτες ἐν σμικροῖσιν ῶν,
ἔλθ’ ῶς παλαιὸν τροφὸν ἐμοῦ φίλον πατρός·
ὃς ἀμφὶ ποταμὸν Τάναον Ἀργείας ὅρους 410
τέμνοντα γαίας Σπαρτιάτιδός τε γῆς
ποίμναις ὁμαρτεῖ πόλεος ἐκβεβλημένος· ,
κέλευε δ’ αὐτὸν εἰς δόμους ἀφιγμένον
ἐλθεῖν ξένων τ’ εἰς δαῖτα πορσῦναί τινα.
ἡσθήσεταί τοι καὶ προσεύξεται, θεοῖς, 415
ζῶντ’ εἰσακούσας παῖδ”ὃν ἐκσῶζει ποτέ.
οὐ γὰρ πατρῴων ἐκ δόμων μητρὸς πάρα
λάβοιμεν ἄν τι· πικρὰ δ’ ἀγγείλαιμεν ἄν,
εί ζῶντ’ Ὀρέστην ἡ τάλαιν’ αἴσθοιτ’ ἔτι.
ΑΥ. ἀλλ’ εἰ δοκεῖ σοι, τούσδ’ ἀπαγγελῶ λόγους 420
γέροντι · χῶρει δ’ εἰς δόμους ὅσον τάχος
καὶ τᾶνδον ἐξάρτυε. πολλά τοι γυνὴ
χρῄζουσ’ ἂν εῦροι δαιτὶ προσφορήματα.
’ ἔστιν δὲ δὴ τοσαῦτά γ’ ἐν δόμοις ἔτι,

