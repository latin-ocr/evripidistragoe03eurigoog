270 HAEKTPA

πήξασ’ ἔρεισον σκόλοπι· σὸς γάρ ἐστι νῦν
δοῦλος, πάροιθε δεσπότης κεκλημένος.

HA. αἰσχύνομαι μέν, βούλομαι δ’ εἰπεῖν ὅμως. 900

ΟΡ. τί χρῆμα; λέξον, ῶς φόβου γ’ ἔξωθεν εἴ.

HA. νεκροὺς ὑβρίζειν, μή μέ τις ψόγῳ βάλῃ.

ΟΡ. οὐκ ἔστιν οὐδεὶς ὅστις ἂν μέμψαιτό σε.

ΗΛ. δυσάρεστος ἡμῶν καὶ φιλόψογος πόλις.

ΟΡ. λέγ’ εἴτι χρῄζεις , σύγγον’ · ἀσπόνδοισι γὰρ 905
νόμοισιν ἔχθραν τῷδε συμβεβλήκαμεν.

HA. εἷεν· τίν’ ἀρχὴν πρῶτά σ’ ἐξείπω κακῶν,
ποίας τελευτάς; τίνα μέσον τάξω λόγους
καὶ μὴν δι’ ὄρθρων γ’ οὔποτ’ ἐξελίμπανον
θρυλοῦσ’ ἅ γ’ εἰπεῖν ἤθελον κατ’ ὄμμα σόν, 910
εί δὴ γενοίμην δειμάτων ἐλευθέρα
τῶν πρόσθε· νῦν οὖν ἐσμεν· ἀποδώσω δέ σοι ¹
ἐκεῖν’ ἅ σε ζῶντ’ ἤθελον λέξαι κακά. ἱ
ἀπώλεσάς με κώρφανὴν φίλου πατρὸς
καὶ τόνδ’ ἔθηκας, οὐδὲν η’δικημένος, 915 j
κᾶγημας αἰσχρῶς μητέρ’ ἄνδρα τ’ ἔκτανες
στρατηλατοῦνθ’ Ἕλλησιν, οὐκ ἐλθῶν Φρύγας.
εἰς τοῦτο δ’ ἦλθες ἀμαθίας ὥστ’ ἤλπισας
ῶς εἰς σ’ ἐμὴν δὴ μητέρ’ οὐχ ἕξεις κακὴν
γήμας, ἐμοῦ δὲ πατρὸς ἠδίκεις λέχη. 920
ἴστω δ’, ὅταν τις διολέσας δάμαρτά του ·
κρυπταῖσιν εὐναῖς εἶτ’ ἀναγκασθῇ λαβεῖν,
δύστηνός ἐστιν, εἰ δοκεῖ τὸ σωφρονεῖν ·
ἐκεῖ μὲν αὐτὴν οὐκ ἔχειν, παρ’ οἷ δ’ ἔχειν.
ἄλγιστα δ’ ᾤκεις, οὐ δοκῶν οἰκεῖν κακῶς· 925
ᾔδησθα γὰρ δῆτ’ ἀνόσιον γήμας γάμον,
μήτηρ δὲ σ’ ἄνδρα δυσσεβῆ κεκτημένη.
ἄμφω πονηραὶ δ’ ὅντ’ ἀφαιρεῖσθον τύχην,
κείνη τε τὴν σὴν καὶ σὺ τούκείνης κακόν.

 

