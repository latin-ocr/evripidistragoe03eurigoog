316 ΗΡΑΚΛΕΙΔΑΙ

καὶ θεοῖς πατρῴοις -θύσεθ’, ῶν ἀπειργμένοι
ξένοι πλανήτην εἴχετ’ ἄθλιον βίον.
ἀτὰρ τί κεύθων Ἰόλεως σοφόν ποτε
Εὐρυσθέως έφείσαθ’ ῶστε μὴ κτανεῖν; 880
λέξον· παρ’ ἡμῖν μὲν γὰρ οὐ σοφὸν τόδε,
ἐχθροὺς λαβόντα μὴ ἀποτίσασθαι δίκην.

ΘΕ. τὸ σὸν προτιμῶν, ῶς νιν ὀφθαλμοῖς ἴδοις
ἁλόντα καὶ σῇ δεσποτούμενον χερί.
οὐ μὴν ἑκόντα γ’ αὐτόν, ἀλλὰ πρὸς βίαν 885
ἔζευξ’ ἀνάγκῃ· καὶ γὰρ οὐκ ἐβούλετο
ζῶν εἰς σὸν ἐλθεῖν ὅμμα καὶ δοῦναι δίκην.
ἀλλ’ ῶ γεραιά, χαῖρε καὶ μέμνησό μου
ὃ πρῶτον εἶπας ,, ἡνίκ’ ἠρχόμην λόγου,
ἐλευθερώσειν μ’· ἐν δὲ τοῖς τοιοῖσδε χρὴ 890
ἀψευδὲς εἶναι τοῖσι γενναίοις στόμα.

XO. ἐμοὶ χορὸς μὲν ἡδύς, εἰ λίγεια στρ.
λωτοῦ χάρις ἐνὶ δαιτί,
εἴη δ’ εὔχαρις Ἀφροδίτα ·
τερπνὸν δέ τι καὶ φίλων ἆρ’ 895
εὐτυχίαν ἰδέσθαι
τῶν πάρος οὐ δοκούντων.
πολλὰ γὰρ τίκτει
Μοῖρα τελεσσιδῶτειρ’
αἰτόν τε χρόνου παῖς. 900
ἔχεις ὁδόν τιν’, ῶ πόλις, δίκαιον· ἆντ.
οὐ χρή ποτε τόδ’ ἀφελέσθαι,
τιμᾶν θεούς · ὃ δὲ μή σε φάσκων
ἐγγὺς μανιῶν ἐλαύνει,
δεικνυμένων ἐλέγχων ¹ . 905
τῶνδ’· ἐπίσημα γάρ τοι
θεὸς παραγγέλλει,

892 -·· 900 = 901-·9oo

