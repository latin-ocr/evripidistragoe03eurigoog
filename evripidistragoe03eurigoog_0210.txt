98

BAKXAJ

γυναῖκας ἡμῖν δώματ’ ἐκλελοιπέναι

πλασταῖσι βακχείαισιν , ἐν δὲ δασκίοις

ὄρεσι θοάζειν, τὸν νεωστὶ δαίμονα

Διόνυσον ὅστις ἔστι τιμώσας χοροῖς · 220
πλήρεις δὲ θιάσοις ἐν με’σοισιν ἑστάναι
κρατῆρας, ἄλλην δ’ &nod είς ἐρημίαν
πτώσσουσαν εὐναῖς ἀρσένων ὑπηρετεῖν,
πρόφασιν μὲν ὥς δὴ Μαινάδας θυοσκόους,

τὴν δ’ Ἀφροδίτην πρόσθ’ ἄγειν τοῦ Βακχίου. 225
ὅσας μὲν οὐν εἴληφα, δεσμίους χέρας

σώζουσι πανδήμοισι πρόσπολοι στέγαις·

ὅσαι δ’ ἄπεισιν, ἐξ ὅρους θηράσομαι,

'Ivm' τ’ ’Λγαύην θ’ ἦ μ’ ἔτικτ’ Ἐχίονι, “

Ἀκταίονός τε μητέρ’ , Αὐτονόην λέγω. 230
καὶ σφᾶς σιδηραῖς ἁρμόσας ἐν ἄρκυσι

παύσω κακούργου τῆσδε βακχείας τάχα.

λέγουσι δ’ ὥς τις εἰσελήλυθε ξένος

γόης ἐπῳδὸς Λυδίας ἀπὸ χθονός,

ξανθοῖσι βοστρύχοισιν εὐόσμοις κομῶν, 235
οἰνωπός, ὄσσοις χάριτας Ἀφροδίτης ἔχων,

ὃς ἡμέρας τε κεύφρόνας συγγίγνεται

τελετὰς προτείνων εὐίους νεάνισιν.

εί δ’ αὐτὸν εἴσω τῆσδε λήψομαι στέγης,

παύσω κτυποῦντα θύρσον ἀνασείοντά τε 240
κόμας, τράχηλον σώματος χωρὶς τεμών.

ἐκεῖνος εἷναί φησι Διόνυσον θεόν,

ἐκεῖνος ἐν μηρῷ ποτ’ ἐρράφθαι Διός,

ὃς ἐκπυροῦται λαμπάσιν κεραυνίαις

σὺν μητρί, Δίους ὅτι γάμους ἐψεύσατο. 245
ταῦτ’ οὐχὶ δεινῆς ἀγχόνης ἐπάξια,

ὕβρεις ὑβρίζειν, ὅστις ἔστιν ὁ ξένος;

ἀτὰρ τόδ’ ἄλλο θαῦμα, τὸν τερασκόπον

