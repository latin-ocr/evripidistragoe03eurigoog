339. ΙΚΕΤΙΔΕΣ

κάμοί· διπλοῦν δὲ χάρμα γίγνεται τόδε.

ΘΗ. ἐμοὶ λόγοι μέν, μῆτερ, οἱ λελεγμένοι
ὀρθῶς ἔχουσ’ εἰς τόνδε κάπεφηνάμην - 335
γνώμην ὑφ’ οἴων ἐσφάλη βουλευμάτων ·
ὁρῶ δὲ κᾶγῶ ταῦθ’ ἅπερ με νουθετεῖς,
ῶς τοῖς ἐμοῖσιν οὐχὶ πρόσφορον τρόποις
φεύγειν τὰ δεινά. πολλὰ γὰρ δράσας καλά,
ἔθος τόδ’ εἰςἝλληνας ἐξεδειξάμην, 340
ἀεὶ κολαστὴς τῶν κακῶν καθεστάναι.
οῦκουν ἀπαυδᾶν δυνατόν ἐστί μοι πόνους.
τί γάρ μ’ ἐροῦσιν οἵ γε δυσμενεῖς βροτῶν,
ὅθ’ ἡ τεκοῦσα χὺπερορρωδοῦσ’ ἐμοῦ
πρώτη κελεύεις τόνδ’ ὑποστῆναι πόνους 345
δράσω τάδ’ ’ εἶμι καὶ νεκροὺς ἐκλύσομαι
λόγοισι πείθων · εἰ δὲ μή, βίᾳ δορὸς
ἤδη τόδ’ ἔσται κούχὶ σὺν φθόνῳ θεῶν.
δόξαι δὲ χρῄζω καὶ πόλει πάσῃ τόδε.
δόξει δ’ ἐμοῦ θέλοντος· ἀλλὰ τοῦ λόγου 35⁰
προσδοὺς ἔχοιμ’ ἂν δῆμον εὐμενέστερον.
καὶ γὰρ κατέστησ’ αὐτὸν εἰς μοναρχίαν
ἐλευθερώσας τήνδ’ ἰσόψηφον πόλιν.
λαβών δ ”Ἀδραστον δεῖγμα τῶν ἐμῶν λόγων,
εἰς πλῆθος άστῶν εἶμι· καὶ πείσας τάδε, 355
λεκτοὺς ἀθροίσας δεῦρ’ Ἀθηναίων κόρους
ἥξω· παρ’ ὅπλοις θ’ ἥμενος πέμψω λόγους
Κρέοντι νεκρῶν σώματ’ ἐξαιτούμενος.
ἀλλ’ ῶ γεραιαί, σέμν’ ἀφαιρεῖτε στέφη -
μητρός, πρὸς οἴκους ῶς νιν Αἰγέως ἄγω, 360
φίλην προσάψας χεῖρα · τοῖς τεκοῦσι γὰρ
δύστηνος ὅστις μὴ ἀντιδουλεύει τέκνων,
κάλλιστον ἔρανον· δοὺς γὰρ ἀντιλάζυται
παίδων παρ’ αὑτοῦ τοιάδ’ ἃν τοκεῦσι δῷ.

