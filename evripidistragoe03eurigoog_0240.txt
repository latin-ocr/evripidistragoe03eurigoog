130

ΒΑΚΧΑΙ

ΚΑ. ἕπεσθέ μοι φέροντες ἄθλιον βάρος

Πενθέως , ἔπεσθε, πρόσπολοι, δόμων πάρος,

οὗ σῶμα μοχθῶν μυρίοις ζητήμασι

φέρω τόδ’ εὑρὼν ἐν Κιθαιρῶνος πτυχαῖς
διασπαρακτόν, κούδὲν έν ταύτῷ πέδω 1220
[λαβών,ἐν ῦλῃ κείμενον δυσευρέτω].

ἥκουσα γάρ του θυγατέρων τολμήματα,

ἤδη κατ’ ἄστυ τειχέων ἔσω βεβώς

σὺν τῷ γέροντι Τειρεσία Βακχῶν πάρα·

πάλιν δὲ κάμψας εἰς ὅρος κομίζομαι 1225
τὸν κατθανόντα παῖδα Μαινάδων ὕπο.

καὶ τὴν μὲν Ἀκταίων’ Ἀρισταίῳ ποτὲ

τεκοῦσαν εἶδον Αὐτονόην Ἰνώ θ’ ἅμα

ἔτ’ ἀμφὶ δρυμοῖς οἰστροπλῆγας ἀθλίας,

τὴν δ’ εἶπέ τίς μοι δεῦρο βακχείῳ ποδὶ 1230
στείχειν Ἀγαύην, οὐδ’ ἄκραντ’ ἠκούσαμεν· ,
λεύσσω γὰρ αὐτήν, ὄψιν οῦκ εὐδαίμονα.

ΑΓ. πάτερ, μέγιστον κομπάσαι πάρεστί σοι,

πάντων ἀρίστας θυγατέρας σπεῖραι μακρῷ
θνητῶν· ἁπάσας εἷπον, ἐξόχως δ’ ἐμέ, 1235
ἢ τὰς παρ’ ἱστοῖς ἐκλιποῦσα κερκίδας

εἰς μεῖζον ἥκω, θῆρας ἀγρεύειν χεροῖν.

φέρω δ’ έν ὠλέναισιν, ὥς ὁρᾷς, τάδε

λαβοῦσα τάριστεῖα, σοῖσι πρὸς δόμοις

ὡς ἂν κρεμασθῇ· σὺ δὲ πάτερ δέξαι χεροῖν· 1240
γαυρούμενος δὲ τοῖς ἐμοῖς ἆγρεύμασι

κάλει φίλους εἰς δαῖτα· μακάριος γὰρ εἴ,
μακάριος , ἡμῶν τοιάδ’ ἐξειργασμένων.

ὦ πένθος οὐ μετρητὸν οὐδ’ οἷόν τ’ ἰδεῖν,

φόνον ταλαίναις χερσὶν ἐξειργασμένων. 1245
καλὸν τὸ θῦμα καταβαλοῦσα δαίμοσιν

ἐπὶ δαῖτα Θήβας τάσδε κάμὲ παρακαλεῖς.

