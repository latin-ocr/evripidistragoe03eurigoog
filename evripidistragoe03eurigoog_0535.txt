² ΙΠΠΟΛΥΤΟΣ 421

τάχα δ’ εἰς θαλάμους σπεύσεις τὸ πάλιν.
ταχὺ γὰρ σφάλλει κούδενὶ χαίρεις,
οὐδέ σ’ ἀρέσκει τὸ παρόν, τὸ δ’ ἀπὸν
φίλτερον ἡγεῖ. 185
κρεῖσσον δὲ νοσεῖν ἢ θεραπεύειν·
τὸ μέν ἐστιν ἁπλοῦν, τῷ δὲ συνάπτει
λύπη τε φρενῶν χερσίν τε πόνος.
πᾶς δ’ ὀδυνηρὸς βίος ἀνθρώπων,
κούκ ἔστι πόνων ἀνάπαυσις· 190
ἀλλ’ ὅ τι τοῦ ζῆν φίλτερον ἄλλο
σκότος ἀμπίσχων κρύπτει νεφέλαις.
⁴ δυσέρωτες δὴ φαινόμεθ’ ὅντες
τοῦδ’ ὅ τι τοῦτο στίλβει κατὰ γῆν,
δι’ ἀπειροσύνην ἄλλου βιότου 195
κούκ ἀπόδειξιν τῶν ὑπὸ γαίας·
μύθοις δ’ ἄλλως φερόμεσθα.
ΦΑῙ. αῖρετέ μου δέμας, ὀρθοῦτε κάρα·
λέλυμαι μελέων σύνδεσμα, φίλαι.
λάβετ’ εὐπήχεις χεῖρας, πρόπολοι. 200 -
βαρύ μοι κεφαλᾶς ἐπίκρανον ἔχειν· ’
ἅφελ’, ἀμπέτασον βόστρυχον ὤμοις.
ΤΡ. θάρσει, τέκνον, καὶ μὴ χαλεπῶς
μετάβαλλε δέμας.
ῥᾷον δὲ νόσον μετά θ’ ἡσυχίας 205
καὶ γενναίου λήματος οἴσεις·
μοχθεῖν δὲ βροτοῖσιν ἀνάγκη.
ΦΑΙ. αἰαῖ·
πῶς ἂν δροσερᾶς ἀπὸ κρηνῖδος
καθαρῶν ὑδάτων πῶμ’ ἀρυσαίμαν,
ὑπό τ’ αἰγείροις ἔν τε κομήτῃ 210
λειμῶνι κλιθεῖσ’ ἀναπαυσαίμαν.
ΤΡ. ὦ παῖ, τί θροεῑς;

