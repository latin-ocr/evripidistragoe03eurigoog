226

EAENH

θυγατρὸς ἁρπαγὰς δολίους,
χιονοθρέμμονάς τ’ ἐπέρασ’
Ἰδαιᾶν Νυμφᾶν σκοπιάς ·
ῥίπτει δ’ έν πένθει

πέτρινα κατὰ δρία πολυνιφέα·

βροτοῖσι δ’ ἄχλοα πεδία γᾶς

¹ οὐ καρπίζουσ’ ἀρότοις

λαῶν φθείρει γενεάν ·
ποίμναις δ’ οὐχ ἵει θαλερὰς
βοσκὰς εὐφύλλων ἑλίκων·
πόλεων δ’ ἐπέλειπε βίος,
οὐδ’ ἦσαν θεῶν θυσίαι,
βωμοῖς τ’ ἄφλεκτοι πέλανοι·
πηγάς τ’ ἀμπαύει δροσερὰς
λευκῶν ἐκβάλλειν ὑδάτων
πένθει παιδὸς ἆλάστῳ.

ἐπεὶ δ’ ἔπαυσ’ εἰλαπίνας
θεοῖς βροτείῳ τε γένει,
Ζεὺς μειλίσσων στυγίους
ματρὸς ὀργὰς ἐνέπει ·

βᾶτε, σεμναὶ Χάριτες,

ἴτε, τᾷ περὶ παρθένῳ
Δηοῖ θυμωσαμένᾳ

λύπαν ἐξαλλάξατ’ άλᾶν,
Μοῦσαί θ’ ὕμνοισι χορῶν.
χαλκοῦ δ’ αὐδὰν χθονίαν
τύπανά τ’ ἔλαβε βυρσοτενῆ

καλλίστα τότε πρώτα μακάρων

Κύπρις · γέλασέν τε θεὰ
δέξατο τ’ εἰς χέρας
βαρύβρομον αὐλὸν

, 1337 -— 1352 === 1353 - 1368

1325

1330

1335

στρ.

1340

1345

1350

