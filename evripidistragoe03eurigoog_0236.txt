126

ΒΑΚΧΑΙ

ποδῶν ἔχουσαι συντόνοις δρομήμασι,

μήτηρ Ἀγαύη σύγγονοί θ’ ὁμόσποροι

πᾶσαί τε Βάκχαι · διὰ δὲ χειμάρρου νάπης
ἀγμῶν τ’ ἐπήδων θεοῦ πνοαῖσιν ἐμμανεῖς.

ὥς δ’ εἶδον ἐλάτη δεσπότην ἐφήμενον, 1095
πρῶτον μὲν αὐτοῦ χερμάδας κραταιβόλους
ἔρριπτον , ἀντίπυργον ἐπιβᾶσαι πέτραν,

ὄζοισί τ’ ἐλατίνοισιν ἠκοντίζετο · -

ἄλλαι δὲ θύρσους ἵεσαν δι’ αίθέρος ¹
Πενθέως, στόχον δύστηνον · ἀλλ’ οὐκ ἤνυτον. 1100
κρεῖσσον γὰρ ῦψος τῆς προθυμίας ἔχων
καθῆστο τλήμων, ἀπορίᾳ λελημμένος.

τέλος δὲ δρυΐνους συγκεραυνοῦσαι κλάδους,
ῥίζας ἀνεσπάρασσον ἀσιδήροις μοχλοῖς.

ἐπεὶ δὲ μόχθων τέρματ’ οῦκ ἐξήνυτον, 1105
ἔλεξ’ Ἀγαύη· φέρε, περιστᾶσαι κύκλῳ

πτόρθου λάβεσθε, Μαινάδες, τὸν ἀμβάτην

θῆρ’ ὥς ἕλωμεν, μηδ’ ἀπαγγείλῃ θεοῦ

χοροὺς κρυφαίους. αἳ δὲ μυρίαν χέρα
προσέθεσαν ἐλάτῃ κάξανέσπασαν χθονός · 1110
ὑψοῦ δὲ θάσσων ὑψόθεν χαμαιπετὴς

πίπτει πρὸς οὖδας μυρίοις οίμωγμασι

Πενθεύς· κακοῦ γὰρ ἐγγῦς ὢν ἐμάνθανε.

πρώτη δὲ μήτηρ ἦρξεν ίερία φόνου

καὶ προσπίτνει νιν· ὃ δὲ μίτραν κόμης ἀπο 1115
ἔρριψεν, ὥς νιν γνωρίσασα μὴ κτάνοι

τλήμων Ἀγαύη , καὶ λέγει παρηίδος

ψαύων· ἐγώ τοι, μῆτερ , εἰμὶ παῖς σέθεν
Πενθεύς, ὃν ἔτεκες έν δόμοις Ἐχίονος·

οἴκτειρε δ’ οἷ μῆτέρ με μηδὲ ταῖς ἐμαῖς 1120
αμαρτίαισι παῖδα σὸν κατακτάνῃς.

ἢ δ’ ἀφρὸν ἐξιεῖσα καὶ διαστρόφους

“Nx

 

 

