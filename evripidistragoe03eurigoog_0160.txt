ΑΝΔΡΟΜΑΧΗ

κάγώ δόμοις τοῖσδ’ ἄρσεν’ ἐντίκτω κόρον,
πλαθεῖσ’ Ἀχιλλέως παιδί, δεσπότῃ δ ’ ἐμῷ.

, καὶ πρὶν μὲν ἐν κακοῖσι κειμένην ὅμως

ἐλπίς μ’ ἀεὶ προσῆγε σωθέντος τέκνου
ἀλκήν τιν’ εὑρεῖν κάπικούρησιν κακῶν·
ἐπεὶ δὲ τὴν Λάκαιναν Ἑρμιόνην γαμεῖ
τούμὸν παρώσας δεσπότης δοῦλον λέχος,
κακοῖς πρὸς αὐτῆς σχετλίοις ἐλαύνομαι.
λέγει γὰρ ὥς νιν φαρμάκοις κεκρυμμένοις
τίθημ’ ἄπαιδα καὶ πόσει μισουμένην,

αὐτὴ δὲ ναίειν οἷκον ἀντ’ αὐτῆς θέλω
τόνδ’, ἐκβαλοῦσα λέκτρα τάκείνης βίᾳ·

άγώ τὸ πρόσθεν οὐχ ἑκοῦσ’ ἐδεξάμην,

νῦν δ’ έκλέλοιπα· νΖεὺς τάδ’ εἰδείη μέγας
[ὥς οὐχ ἑκοῦσα τῷδ’ ἑκοινιόθην λέχει].
ἀλλ’ οὗ σφε πείθω, βούλεται δέ με κτανεῖν,
πατήρ τε θυγατρὶ Μενέλεως συνδρᾷ τάδε.
καὶ νῦν κατ’ οἴκους ἔστ’, άπὸ Σπάρτης μολών
ἐπ’ αὐτὸ τοῦτο · δειματουμένη δ’ ἐγώ
δόμων πάροικον Θέτιδος εἰς ἀνάκτορον
θάσσω τόδ’ ἐλθοῦσ’, ἦν με κωλύσῃ θανεῖν.
Πηλεύς τε γάρ νιν ἔκγονοί τε Πηλέως
σέβουσιν, ἑρμήνευμα Νηρῇδος γάμων.

ὃς δ ' ἔστι παῖς μοι μόνος, ὑπεκπέμπω λάθρᾳ
ἄλλους ἐς οἴκους, μὴ θάνῃ φοβουμένη.

ὃ γὰρ φυτεύσας αὐτὸν οὔτ’ ἐμοὶ πάρα
προσωφελῆσαι, παιδί τ’ οὐδέν ἐστ’, ἀπὼν
Δελφῶν κατ’ αἶαν, ἔνθα Λοξίᾳ δίκην
δίδωσι μανίας, ᾖ ποτ’ ές Πυθώ μολών
ᾔτησε Φοῖβον πατρὸς οὗ ’κτίνειν δίκην,

εἴ πως τὰ πρόσθε σφάλματ’ ἐξαιτούμενος
θεὸν παράσχοιτ’ εἰς τὸ λοιπὸν εὐμενῆ.

25

35

40

45

50

 

