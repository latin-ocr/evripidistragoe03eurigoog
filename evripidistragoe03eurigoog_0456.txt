342 ΗΡΑΚΛΗΣ ΜΑΙΝΟΜΕΝΟΣ τ

φίλας ἀμοιβὰς ὄμμασιν δεδορκότες;
ἐγώ δέ, νῦν γὰρ τῆς ἐμῆς ἔργον χερός, 565
πρῶτον μὲν εἶμι καὶ κατασκάψω δόμους
καινῶν τυράννων, κρᾶτα δ’ ἀνόσιον τεμῶν
ῥίψω κυνῶν ἕλκημα· Καδμείων δ’ ὅσους
κακοὺς ἐφηῦρον εὖ παθόντας ἐξ ἐμοῦ,
τῷ καλλινίκῳ τῷδ’ ὅπλῳ χειρώσομαι· 570
τοὺς δὲ πτερωτοῖς διαφορῶν τοξεύμασι
νεκρῶν ἅπαντ’ Ἰσμηνὸν ἐμπλήσω φόνου,
Δίρκης τε νᾶμα λευκὸν αἱμαχθήσεται.
τῷ γάρ μ’ ἀμύνειν μᾶλλον ἢ δάμαρτι χρὴ
καὶ παισὶ καὶ γέροντι, · χαιρόντων πόνοι · 575
μάτην γαρ αὐτοὺς τῶνδε μᾶλλον ἤνυσα.
καὶ δεῖ μ’ ὑπὲρ τῶνδ’, εἴπερ οἵδ’ ὑπὲρ πατρός,
θνήσκειν ἀμύνοντ’ ἢ τί φήσομεν καλὸν
ύδρα μεν ἐλθεῖν εἰς μάχην λέοντί τε X
Εὐρυσθέως πομπατσι, τῶν δ’ ἐμῶν τέκνων 580 ¹
οὐκ ἐκπονήσω θάνατον; οὐκ ἄρ’ Ἡρακλῆς ᾗ
ὁ καλλίνικος ὡς πάροιθε λέξομαι. (
ΧΟ. δίκαια τούς τεκόντας ὠφελεῖν τέκνα
πατέρα τε πρέσβυν τήν τε κοινωνὸν γάμων.
ΑΜ. πρὸς σοῦ μέν, ῶ παῖ , τοῖς φίλοις εἶναι φίλον 585
τά τ’ ἐχθρὰ μισεῖν · ἀλλὰ μὴ ἐπείγου λίαν. ’
HP. τί δ’ ἐστὶ τῶνδε θᾶσσον ἢ χρεῶν, πάτερ;
ΑΜ. πολλοὺς πένητας, ὀλβίους δὲ τῷ λόγῳ
δοκοῦντας εἶναι συμμάχους ἅναξ ἔχει,
οἳ στάσιν ἔθηκαν καὶ διῶλεσαν πόλιν 590
ἐφ’ ἁρπαγαῖσι τῶν πέλας, τὰ δ’ ἐν δόμοις
δαπάναισι φροῦδα διαφυγόνθ’ ὑπ’ άργίας.
ῶφθης ἐσελθών πόλιν· ἐπεὶ δ’ ὤφθης, ὅρα
ἐχθροὺς ἀθροίσας μὴ παρὰ γνώμην πέσῃς.
ΗΡ. μέλει μὲν οὐδὲν εἴ με πᾶσ’ εἶδεν πόλις· 595 .

 

