454 111110A ΥΓΟΣ

προυφαίνετ’ εἰς τοῦμπροσθεν, ὥστ’ άναστρέ- Q
φειν,

ταῦρος φόβῳ τέτρωρον ἐκμαίνων ὄχον·
εἰ δ’ είς πέτρας φέροιντο μαργῶσαι φρένας, 1230
σιγῇ πελάζων ἄντυγι ξυνείπετο
εἰς τοῦθ’ ἕως ἔσφηλε κᾶνεχαίτισεν,
ἁψῖδα πέτρῳ προσβαλῶν ὀχήματος.
σύμφυρτα δ’ ἦν ἅπαντα· σύριγγές τ’ ἄνω
τροχῶν ἐπήδων ἀξόνων τ’ ἐνήλατα. 1235
αὐτὸς δ’ ὁ τλήμων ἡνίαισιν ἐμπλακεὶς
δεσμὸν δυσεξήνυστον ἕλκεται δεθείς,
σποδούμενος μὲν πρὸς πέτραις φίλον κάρα,
θραύων δὲ σάρκας, δεινὰ δ’ ἐξαυδῶν κλύειν’
στῆτ’, ῶ φάτναισι ταῖς ἐμαῖς τεθραμμέναι, 1240 ⁴
μή μ’ ἐξαλείψητ’ · ὦ πατρὸς τάλαιν’ άρά.
τίς ἄνδρ’ ἄριστον βούλεται σῶσαι παρεόν,
πολλοὶ δὲ βουληθέντες ὑστέρῳ ποδὶ ¹
ἐλειπόμεσθα. χῶ μὲν ἐκ δεσμῶν λυθεὶς 1
τμητῶν ἱμάντων οὐ κάτοιδ’ ὅτῳ τρόπῳ 1245
πίπτει, βραχὺν δὴ βίοτον ἐμπνέων ἔτι·
ἵπποι δ’ ἔκρυφθεν καὶ τὸ δύστηνον τέρας
ταύρου λεπαίας οὐ κάτοιδ’ ὅπου χθονός.
δοῦλος μὲν οὖν ἔγωγε σῶν δόμων, ἅναξ,
άτᾶρ τοσοῦτόν γ’ οὐ δυνήσομαί ποτε 1250
τὸν σὸν πιθέσθαι παῖδ’ ὅπως ἐστὶν κακός,
οὐδ’ εἰ γυναικῶν πᾶν κρεμασθείη γένος
καὶ τὴν ἐν Ἴδῃ γραμμάτων πλήσειέ τις
πεύκην, ἐπεί νιν ἐσθλὸν ὅντ’ ἐπίσταμαι.

XO. αἰαῖ· κέκρανται συμφορὰ νέων κακῶν, 1255
οὐδ’ ἔστι μοίρας τοῦ χρεῶν τ’ ἀπαλλαγή.

ΘΗ. μίσει μὲν ἀνδρὸς τοῦ πεπονθότος τάδε

ἀ

 

 

