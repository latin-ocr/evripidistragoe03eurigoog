ΙΠΠΟΛ ΤΤΟΣ 445

εί γὰρ κατ’ ἀνδρὸς βίοτον ἐξογκῶσεται,

ὁ δ’ ὕστερος τοῦ πρόσθεν είς ὑπερβολὴν
πανοῦργος ἔσται, θεοῖσι προσβαλεῖν χθονὶ 940
ἄλλην δεήσει γαῖαν, ἢ χωρήσεται

τοὺς μὴ δικαίους καὶ κακοὺς πεφυκότας.
σκέψασθε δ’ είς τόνδ’, ὅστις ἐξ ἐμοῦ γεγῶς
ᾔσχυνε τάμὰ λέκτρα κᾶξελέγχεται

πρὸς τῆς θανούσης ἐμφανῶς κάκιστος ῶν. 945
δεῖξον δ’, ἐπειδή γ’ είς μίασμ’ ἐλήλυθα,

τὸ σὸν πρόσωπον δεῦρ’ ἐναντίον πατρί.

σὺ δὴ θεοῖσιν ῶς περισσὸς ῶν ἀνὴρ

ξύνει; σὺ σῶφρων καὶ κακῶν ἆκήρατος;

οὐκ ἄν πιθοίμην τοῖσι σοῖς κόμποις ἐγω 950
θεοῖσι προσθεὶς ἀμαθίαν φρονεῖν κακῶς.

ἤδη νυν αὔχει καὶ δι’ ἀψύχου βορᾶς

σίτοις καπήλευ’, Ὀρφέα τ’ ἄνακτ’ ἔχων

βάκχευε πολλῶν γραμμάτων τιμῶν καπνούς·
ἐπεί γ’ ἐλήφθης. τοὺς δὲ τοιούτους ἐγῶ 955
φεύγειν προφωνῶ πᾶσι· θηρεύουσι γὰρ

σεμνοῖς λόγοισιν, αἰσχρὰ μηχανώμενοι.
τέθνηκεν ἥδε · τοῦτό σ’ ἐκσῶσειν δοκεῖς;

ἐν τῷδ’ ἁλίσκει πλεῖστον, ὦ κάκιστε σύ ·

ποῖοι γὰρ ὅρκοι κρείσσονες, τίνες λόγοι 960
τῆσδ’ ἂν γένοιντ’ ἄν, ὥστε σ’ αἰτίαν φυγεῖν;
μισεῖν σε φήσεις τήνδε καὶ τὸ δὴ νόθον

τοῖς γνησίοισι πολέμιον πεφυκέναι ·

κακὴν ἄρ’ αὐτὴν ἔμπορον βίου λέγεις,

εἰ δυσμενείᾳ σῇ τὰ φίλτατ’ ῶλεσεν. 963
ἀλλ’ ῶς τὸ μῶρον ἀνδράσιν μὲν οὐκ ἔνι,

γυναιξὶ δ’ ἐμπέφυκεν; οἶδ’ ἐγῶ νέους

οὐδὲν γυναικῶν ὄντας ἆσφαλεστέρους,

ὅταν ταράξῃ Κύπρις ἡβῶσαν φρένα ·

