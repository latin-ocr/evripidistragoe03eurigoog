 

218 ΕΛΕΝΗ

ΜΕ. καὶ μὴν ἐάνπερ ναῦν ἐπ’ ἀγκύρας λάβω,
ἀνὴρ παρ’ ἄνδρα στήσεται ξιφηφόρος.
ΕΛ. σὲ χρὴ βραβεύειν πάντα · πόμπιμοι μόνον
λαίφει πνοαὶ γένοιντο καὶ νεῶς δρόμος.
ΜΕ. ἔσται· πόνους γὰρ δαίμονες παύσουσί μου. 1075
ἀτὰρ θανόντα τοῦ μ’ ἐρεῖς πεπυσμένης
ΕΛ. σοῦ · καὶ μόνος γε φάσκε διαφυγεῖν μόρον
Ἀτρέως πλέων σὺν παιδὶ καὶ θανόνθ’ ὁρῶν.
ΜΕ. καὶ μὴν τάδ’ ἀμφίβληστρα σώματος ῥάκη
ξυμμαρτυρήσει ναυτικῶν ἐρειπίων. 1080
ΕΛ. εἰς καιρὸν ἦλθε, τότε δ’ ἄκαιρ’ ἀπώλλυτο·
τὸ δ’ ἄθλιον κεῖν’ εύτυχὲς τάχ’ ἂν πέσοι.
ΜΕ. πότερα δ’ ἐς οἴκους σοὶ συνεισελθεῖν με χρὴ
ἢ πρὸς τάφῳ τῷδ’ ἥσυχοι καθῶμεθας -
EA. αὐτοῦ μέν’· ἢν γὰρ καί τι πλημμελές σε δρᾷ, 1085
τάφος σ’ ὅδ’ ἂν ῥύσαιτο φάσγανόν τε σόν.
&rea δ’ ἐς οἴκους βᾶσα βοστρύχους τεμῶ
πέπλων τε λευκῶν μέλανας ἀνταλλάξομαι
παρῇδί τ’ ὄνυχα φόνιον ἐμβαλῶ χροός.
μέγας γὰρ ἁγών, καὶ βλέπω δύο ῥοπάς· 1090
ἢ γὰρ θανεῖν δεῖ μ’, ἢν ἁλῶ τεχνωμένη, =
ἦ πατρίδα τ’ ἐλθεῖν καὶ σὸν ἐκσῶσαι δέμας.
ῶ πότνι’ ἢ Δίοισιν έν λέκτροις πίτνεις
Ἥρα, δύ’ οίκτρῶ φῶτ’ ἀνάψυξον πόνων,
αἰτούμεθ’ ὀρθὰς ὠλένας πρὸς οὐρανὸν 1095
ῥίπτονθ’, ἵν’ οἰκεῖς ἀστέρων ποικίλματα.
σύ θ’ ἢ ’πὶ τώμῷ κκῦδος ἐκτήσω γάμῳ,
κόρη Διῶνης Κύπρι, μή μ’ ἐξεργάσῃ.
ἅλις δὲ λύμης ’ἦν μ’ ἐλυμήνω πάρος
[τοῦνομα παρασχοῦσ’, ού τὸ σῶμ’, ἐν βαρβάροις].
θανεῖν δ’ ἔασόν μ’, εἰ κατακτεῖναι θέλεις, 1101
έν γῇ πατρῴᾳ. τί ποτ’ ἄπληστος εἴ κακῶν,

 

