386 ΙΚΕΤΙΔΕΣ

περισσὰ φωνῶν · τὸν γὰρ ἄγγελον χρεων
λέξανθ’ ὅσ’ ἂν τάξῃ τις ὥς τάχος πάλιν

χωρεῖν. τὸ λοιπὸν δ’ είς ἐμὴν πόλιν Κρέων

ἧσσον λάλον σου πεμπέτω τιν’ ἄγγελον.
ΧΟ. φεῦ φεῦ· κακοῖσιν ὥς ὅταν δαίμων διδῷ
καλῶς, ὑβρίζουσ’ (ὃς ἀεὶ πράξοντες εὖ.
ΚΗ. λέγοιμ’ ἂν ἤδη. τῶν μὲν ἠγωνισμένων
σοὶ μὲν δοκείτω ταῦτ’, ἐμοὶ δὲ τάντία.
ἐγώ δ’ ἀπαυδῶ πᾶς τε Καδμεῖος λεώς
Ἀδραστον είς γῆν τήνδε μὴ παριέναι ·
εί δ’ ἔστιν ἐν γῇ, πρὶν θεοῦ δῦναι σέλας,
λύσαντα σεμνὰ στεμμάτων ίκτήρια
τῆσδ’ ἐξελαύνειν μηδ’ ἀναιρεῖσθαι νεκροὺς
βίᾳ, προσῆκόν γ’ οὐδὲν Ἀργείων πόλει. ·
κᾶν μὲν πίθῃ μοι, κυμάτων ἄτερ πόλιν
σὴν ναυστολήσεις · εί δὲ μή, πολὺς κλύδων
ἡμῖν τε καὶ σοὶ συμμάχοις τ’ ἔσται δορός.
σκέψαι δὲ καὶ μὴ τοῖς ἐμοῖς θυμούμενος
λόγοισιν, ὥς δὴ πόλιν ἐλευθέραν ἔχων,
σφριγῶντ’ ἀμείψῃ μῦθον ἐκ βραχιόνων.
έλπὶς βροτοῖς κάκιστον, ἣ πολλὰς πόλεις
συνῆψ’, ἄγουσα θυμὸν εἰς ὑπερβολάς.
ὅταν γὰρ ἔλθῃ πόλεμος εἰς ψῆφον λεω’,
οὐδεὶς ἔθ’ αὑτοῦ θάνατον ἐκλογίζεται,
τό δυστυχὲς δὲ τοῦτ’ ἐς ἄλλον ἐκτρέπει ·

εἰ δ’ ἦν παρ’ ὄμμα θάνατος ἐν ψήφου φορᾷ,

οὐκ ἄν ποθ’ Ἑλλὰς δοριμανὴς ἀπώλλυτο.
καίτοι δυοῖν γε πάντες ἄνθρωποι λόγοιν

τὸν κρείσσον’ ἴσμεν καὶ τὰ χρηστά καὶ κακά,

ὅσῳ τε πολέμου κρεῖσσον εἰρήνη βροτοῖς ·
ἢ πρῶτα μὲν Μούσαισι προσφιλεστάτη,
γόοισι δ’ ἐχθρά, τέρπεται δ’ εὐπαιδίᾳ,

465

470

475

485

490

