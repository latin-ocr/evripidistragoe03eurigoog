142

ΕΚ.

EKABH

φεῦ·

ω μῆτερ ἥτις ἐκ τυραννικῶν δόμων 55
δούλειον ἦμαρ εἶδες, ὥς πράσσεις κακῶς
ὅσονπερ εὖ ποτ’· ἄντισηκιόσας δέ σε

φθείρει θεῶν τις τῆς πάροιθ’ εὐπραξίας.

ἄγετ’, ὦ παῖδες, τὴν γραῦν πρὸ δόμων,

ἄγετ’ ὀρθοῦσαι τὴν ὁμόδουλον, 60
Τρῳάδες, ὑμῖν, πρόσθε δ’ ἄνασσαν·

λάβετε φέρετε πέμπετ’ άείρετέ μου

γεραιᾶς χειρὸς προσλαζύμεναι ·

κάγώ σκολιῷ σκίπωνι χερὸς 65
διερειδομένα σπεύσω βραδύπουν

ἤλυσιν ἄρθρων προτιθεῖσα.

ὦ στεροπὰ Διός, ὦ σκοτία νύξ,

τί ποτ’ αἴρομαι ἔννυχος οὕτω

δείμασι φάσμασιν; οἷ πότνια Χθών, 70
μελανοπτερύγων μῆτερ ὀνείρων,

ἆποπέμπομαι ἔννυχον ὄψιν,

ἢν περὶ παιδὸς ἐμοῦ τοῦ σωζομένου κατὰ Θρῄκην
ἀμφὶ Πολυξείνης τε φίλης θυγατρὸς [δι’ ὀνείρων]
[εἶδον γὰρ] φοβερὰν 76
[ὄψιν ἔμαθον] ἐδάην.

ὦ χθόνιοι θεοί, σώσαιτε παῖδ’ ἐμόν,

ὃς μόνος οἴκων ἅγκυρ’ άμοῖν 80
τὴν χιονώδη Θρῄκην κατέχει

ξείνου πατρίου φυλακαῖσιν.

ἔσται τι νέον,

ἥξει τι μέλος γοερὸν γοεραῑς.

οὔποτ’ ἐμὰ φρὴν οἶδ’ ἀλίαστος 85
φρίσσει ταρβεῖ.

ποῦ ποτε θείαν Ἑλένου ψυχὰν

ἢ Κασάνδραν ἐσίδω, Τρῳάδες,

