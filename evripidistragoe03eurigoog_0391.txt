*3

Η ΛΕΚΤΡΑ 281

σιγῶ · σοφὸς δ’ τόν οὐκ ἔχρησέ σοι σοφά.

αἰνεῖν δ’ ἀνάγκη ταῦτα· τάντεῦθεν δὲ χρὴ
πράσσειν ἃ μοῖρα Ζεύς τ’ ἔκρανε σοῦ πέρι.
Πυλάδῃ μὲν Ἠλέκτραν δὸς ἄλοχον εἰς δόμους,

σύ δ’ ’Ἆργος ἔκλιπ’· οὐ γὰρ ἔστι σοι πόλιν 1250
τήνδ’ ἐμβατεύειν , μητέρα κτείναντα σήν.

δειναὶ. δὲ Κῆρές σ’ αἱ κυνώπιδες θεαὶ

.τροχηλατήσουσ’ ἐμμανῆ πλανώμενον.

ε’λθών δ’ Ἀθήνας Παλλάδος σεμνὸν βρέτας ’
πρόσπτυξον· εἴρξει γάρ νιν ἐπτοημένας 1255
δεινοῖς δράκουσιν ὥστε μὴ ψαύειν σέθεν,
γοργῶφ’ ὖπερτείνουσά σου κάρᾳ κύκλον.

ἔστιν δ’ ’Ἄρεώς τις ὄχθος, οὗ πρῶτον θεοὶ
ἕζοντ’ ἐπὶ ψήφοισιν αἵματος πέρι,

Ἁλιρρόθιον ὅτ’ ἔκταν’ ώμόφρωνἍρης, 1260
μῆνιν θυγατρὸς ἀνοσίων νυμφευμάτων,

πόντου κρέοντος παῖδ’, ἵν’ εὐσεβεστάτη

ψῆφος βεβαιά τ’ ἐστὶν ἔκ γε τοῦ θεοῖς.

ἐνταῦθα καὶ σὲ δεῖ δραμεῖν φόνου πέρι.

ἴσαι δέ σ’ ἐκσώζουσι μὴ θανεῖν δίκῃ 1265
ψῆφοι τεθεῖσαι · Λοξίας γὰρ αἰτίαν

εἰς αὑτὸν οἴσει , μητέρος χρήσας φόνον.

καὶ τοῖσι λοιποῖς ὅδε νόμος τεθήσεται,

νικᾶν ἴσαις ψήφοισι τὸν φεύγοντ’ ἀεί.

δειναὶ μὲν οὖν θεαὶ τῷδ’ ἄχει πεπληγμέναι 1270
πάγον παρ’ αὐτὸν χάσμα δύσονται χθονός,
σεμνὸν βροτοῖσιν εὐσεβὲς χρηστήριον.

σὲ δ’ Ἀρκάδων χρὴ πόλιν ἐπ’ Ἀλφειοῦ ῥοαῖς
οἰκεῖν Λυκαίου πλησίον σηκώματος ·

ἐπώνυμος δὲ σοῦ πόλις κεκλήσεται. 1275
σοὶ μὲν τάδ’ εἶπον· τόνδε δ’ Αἰγίσθου νέκυν
Ἀργους πολῖται γῆς καλύψουσιν τάφῳ.

 

