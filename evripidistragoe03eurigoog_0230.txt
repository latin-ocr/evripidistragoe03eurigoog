120 BAKXAI

ὅ τι καλὸν φίλον ἀεί. ,
εὐδαίμων μὲν ὃς ἐκ θαλάσσας
ἔφυγε χεῖμα, λιμένα δ’ ἔκιχεν·
εὐδαίμων δ’ ὃς ὕπερθε μόχθων
ἐγένεθ’ · ἕτερα δ’ ἔτερος ἕτερον Ι 905
ὄλβῳ καὶ δυνάμει παρῆλθεν.
μυρίαι δὲ μυρίοισιν
ἔτ’ είσ’ ἐλπίδες· αἳ μὲν
τελευτῶσιν ἐν ὄλβῳ
βροτοῖς, αἳ δ’ ἀπέβησαν·
τὸ δὲ κατ’ ἦμαρ ὅτῳ βίοτος 910
εὐδαίμων, μακαρίζω.
ΔΙ. σε τὸν πρόθυμον ὄνθ’ ἃ μὴ χρεων ὁρᾶν
σπεύδοντά τ’ ἀσπούδαστα, Πενθέα λέγω,
ἔξιθι πάροιθε δωμάτων, ὄφθητί μοι
σκευὴν γυναικὸς μαινάδος Βάκχης ἔχων, 91⁵
μητρός τε τῆς σῆς καὶ λόχου κατάσκοπος·
πρέπεις δὲ Κάδμου θυγατέρων μορφὴν μιᾷ.

⁴ ΠΕ. καὶ μὴν ὁρᾶν μοι δύο μὲν ἡλίους δοκῶ,

δισσὰς δὲ Θήβας καὶ πόλισμ’ ἑπτάστομον·
καὶ ταῦρος ἡμῖν πρόσθεν ἡγεῖσθαι δοκεῖς 920
καὶ σῷ κέρατα κρατὶ προσπεφυκέναι.
ἀλλ’ ἦ ποτ’ ἦσθα θήρ; τεταύρωσαι γὰρ οὐν.

ΔΙ. ὁ θεὸς ὁμαρτεῖ, πρόσθεν ὧν οὐκ εὐμενής,
ἔνσπονδος ἡμῖν· νῦν δ’ ὁρᾷς ἃ χρή σ’ ὁρᾶν.

ΠΕ. τί φαίνομαι δῆτ’ ; οὐχὶ τὴν Ἰνοῦς στάσιν 925
ἢ τὴν Ἀγαύης ἑστάναι μητρός γ’ ε’μῆς;

“ ΔΙ. αὐτας ἐκείνας εἰσορᾶν δοκῶ σ’ ὁρῶν.

ἀλλ’ ἐξ ἕδρας σοι πλόκαμος ἐξέστηχ’ ὅδε,
οὐχ ὥς ἐγώ νιν ὑπὸ μίτρᾳ καθήρμοσα.

ΠΕ. ἔνδον προσείων αὐτὸν ἀνασείων τ’ ἐγώ 930
καὶ βακχιάζων ἐξ ἕδρας μεθώρμισα.

 

